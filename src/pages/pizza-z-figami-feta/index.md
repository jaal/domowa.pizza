---
title: "Pizza z figami i fetą"
date: "2016-03-07T16:11:52.000Z"
categories: 
  - "danie-wegetarianskie"
  - "pizza-wegetarianska"
  - "przepis-na-pizze"
tags: 
  - "bazylia"
  - "figi"
  - "miod"
  - "oliwa-z-oliwek"
  - "ser-feta"
  - "ser-mozzarella"
featuredImage: "./images/pizza-z-figami-feta.jpg"
---

Nie skłamię w ogóle, jeśli powiem, że cała moja rodzina była zachwycona tą pizzą. Na początku podchodziła sceptycznie do tego pomysłu. Coś w stylu „ale jak to tak, pizza na słodko?”. Wyszła rewelacyjnie! Podczas pieczenia pierwszej pizzy, najpierw w kuchnii, a później w całym domu, można było poczuć słodki zapach karmelizowanych fig. Już wtedy wiedziałem, że dobrze zrobiłem, że wybrałem właśnie ten przepis! Po wyjęciu z pieca było jeszcze lepiej! Słodki smak zapieczonych fig połączył się ze słonym i kremowym serem feta.

## 1\. Lista składników

Aby przygotować pizzę potrzebujesz następujących składników:

- <a title="Przepis na ciasto podstawowe" href="/przepis-na-ciasto-na-pizze/">ciasto podstawowe (tu znajdziesz przepis)</a>
- <a title="Ser do pizzy" href="/jaki-ser-wybrac-do-pizzy/">ser feta i mozzarella (tu znajdziesz więcej na temat serów do pizzy)</a>
- świeże lub suszone figi
- sól morska
- oliwa z oliwek
- miód (opcjonalnie)
- liście bazylii (opcjonalnie)

### Pizza wegetariańska

Pizza jest wegetariańska.

## 2\. Przygotowanie ciasta

- Jeśli chcesz zrobić pizzę na cienki cieście, <a title="Przepis na ciasto podstawowe" href="/przepis-na-ciasto-na-pizze/">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a title="Przepis na pizzę na grubym cieście" href="/jak-zrobic-ciasto-na-pizze-jak-w-pizza-hut/">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

Ta pizza jest bez sosu. Zamiast sosu skrapiam pizzę oliwą.

## 4\. Rozwałkowywanie ciasta

<a title="Rozwałkowywanie ciasta" href="/jak-walkowac-ciasto-pizzy/">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

- Przekrój figi na ćwiartki. Na jedną pizzę zużyłem 4 fig.
- Pokrusz ser feta i porwij ser mozzarella. Rozłóż je na pizzy.
- Skrop pizzę oliwą
- Nałóż figi
- Opcjonalnie po wyjęciu z pieca połóż na wierzch kilka listków bazylii i polej delikatnie miodem.

## 6\. Pieczenie

<a title="Jak ustawić piekarnik do pieczenia pizzy" href="/jak-ustawic-piekarnik-pieczenia-pizzy/">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.

Przepis na tę pizzę znalazłem na blogu SeriousEats.com - to jeden z moich ulubionych blogów. Autorzy wręcz w naukowo-doświadczalny sposób podchodzą do gotowania. Gotują, testują, gotują, testują i tak cały czas. W tym przepisie podane są świeże figi. Użyłem suszonych, bo są tańsze i ogólnodostępne. [http://www.seriouseats.com/recipes/2013/10/fig-and-goat-feta-pizza-recipe.html](http://www.seriouseats.com/recipes/2013/10/fig-and-goat-feta-pizza-recipe.html)
