---
title: Pizza ze szpinakiem, jajkiem i parmezanem (Fiorentina)
date: 2014-08-29T19:32:31.000Z
categories: 
  - przepis-na-pizze
tags: 
  - boczek
  - jajko
  - oliwki
  - parmezan
  - ser-feta
  - ser-mozzarella
  - sos-pomidorowy
  - szpinak
  - szynka-parmenska
featuredImage: pizza-fiorentina.jpg
---

Jeśli lubisz szpinak, ta pizza jest dla Ciebie. Jeżeli masz przykre doświadczenie z dzieciństwa związane z mdłym szpinakiem w formie papki - czas to zmienić:) Ta pizzą Ci w tym pomoże. Smak szpinaku podkręcony jest czosnkiem i parmezanem. Jest prosta, pyszna, wegetariańska i wygląda kapitalnie. Pizzę tę możesz spotkać w restauracji pod nazwą Fiorentina, Florentina lub Florencka.

Aby przygotować pizzę ze szpinakiem potrzebujesz 8 składników:

- ciasto
- sos pomidorowy
- ser mozzarella
- szpinak
- jajko
- czosnek
- oliwki
- i parmezan

## Przygotowanie ciasta

Poznaj <a title="Przepis na ciasto na pizzę" href="/przepis-na-ciasto-na-pizze/">przepis na ciasto i cały proces przygotowania ciasta na pizzę</a>.

## Nakładanie sosu

Na przygotowanie ciasto nakładasz <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">sos pomidorowy</a>. Rozsmaruj sos na pizzy zwykła łyżką. Zrób to tak, aby pomiędzy brzegiem ciasta a sosem została przerwa szerokości ok. 1 cm.

Pamiętaj, aby sos był równomiernie rozłożony na całej powierzchni pizzy!

<a title="Przepis na sos pomidorowy do pizzy" href="/przepis-na-sos-pomidorowy-do-pizzy/">Jak przygotować sos pomidorowy na pizzę?</a>

## Przygotowanie i nakładanie składników

### Szpinak

Najważniejszym składnikiem Fiorentiny jest szpinak. Polecam szpinak mrożony w liściach, wtedy jest najmniej pracy. Szpinak rozmrażasz i odciskasz z pozostałej wody bardzo dokładnie.

Jeśli chcesz użyć świeżego szpinaku, oderwij liście (trochę roboty), umyj liście (bardzo dużo roboty), a następnie wrzuć do garnka z oliwą i gotuj przez parę minut, aby oddały trochę wilgoci i zmniejszyły

Nie polecam świeżego szpinaku baby posypanego na wierzch pizzy przed pieczeniem. Podczas pieczenia pizzy po prostu się wysuszy. Możesz natomiast nałożyć go na pizzę po wyjęciu jej z piekarnika lub przed ale przykryć go warstwą sera.

### Czosnek

Następnie przepuszczasz przez wyciskarkę (praskę) do czosnku tyle czosnku, ile go lubisz:) Zwykle daję 1 ząbek czosnku. Sky is the limit;-) Mieszasz szpinak z wyciśniętym czosnkiem. Szpinak nakładasz na pizzę.

### Ser mozzarella

Całość przysypujesz serem mozzarella. Najlepiej jak ser równomiernie i w całości przykrywa pizzę. Polecam pokroić ser w plastry lub postrzępić, jeśli masz do czyniena z miękkim serem mozzarella w zalewie. Ewentualnie możesz zetrzeć na tarce, jeśli ser jest w kulce i jest twardy.

<a title="Jaki ser wybrać do pizzy?" href="/jaki-ser-wybrac-do-pizzy/">Jaki ser wybrać na pizzę? Jakie są sery w Biedronce i które polecam?</a>

### Jajko

Na środku pizzy wbijasz całe jajko, tzn. żółtko i białko. Jajko zetnie się podczas pieczenia. Jeśli nie będziesz trzymał pizzy zbyt długo w piekarniku, to żółtko zetnie się na twardo, tylko będzie fajne i lejące się.

Na koniec rzuć na pizzę parę oliwek i posyp oregano. Oregano ma nadać zapachu "jak we włoskiej pizzerii".

### Parmezan

Pamiętaj, aby po wyciągnięciu z piekarnika posypać pizzę świeżo startym parmezanem. Parmezan i czosnek nadaja szpinakowi charakter i smak.

## Pieczenie

Więcej o tym jak upiec pizzę w domowym piekarniku znajdziesz tu. Generalnie polecam maksymalną temperaturę piekarnika, termoobieg i dolne rejony piekarnika. Pieczenie trwa 4-5 minut.

## Jeśli chcesz poeksperymentować z pizzą Fiorentina

- Zamiast sera mozzarella, możesz spróbować kozim serem. Kozi ser ma ciekawy i wyrazisty smak. Wtedy możesz podarować sobie czosnek.
- Oprócz koziego ser, pizza będzie smaczna z serem feta.
- Możesz przesmażyć boczek parzony pokrojony w słupki. Następnie dodaj do niego szpinak i smaż przez kilka minut. Po lekkim ostudzeniu możesz nakładać na pizzę. Pizza co prawda straci swój wegetariański charakter.
- Szpinak bardzo dobrze komponuje się również z szynką parmeńską, którą możesz położyć na wierzchu pizzy przed lub po pieczeniu, w zależności czy wolisz szynkę parmeńską spieczoną czy raczej delikatną i świeżą.
- Możesz też przygotować oliwę z czosnkiem i posmarować nią rozłożony na pizzy szpinak, zamiast wyciskać czosnek.

## I gotowe!

Spróbowałeś? Udała się? Daj znać jak Ci poszło.
