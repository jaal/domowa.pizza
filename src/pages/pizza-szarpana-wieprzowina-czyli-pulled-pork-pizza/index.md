---
title: "Pizza z szarpaną wieprzowiną, czyli pulled pork pizza"
date: "2016-06-07T08:44:15.000Z"
categories: 
  - "przepis-na-pizze"
tags: 
  - "groszek"
  - "krem-balsamiczny"
  - "ser-mozzarella"
  - "sos-pomidorowy"
  - "szarpana-wieprzowina"
featuredImage: "./images/pizza-pulled-pork-szarpana-wieprzowina.jpg"
---

Kiedyś w jakimś food trucka zjadłem bułę z szarpaną wieprzowiną. Mięso było tak delikatne, soczyste i rozpływające się w ustach, że jeszcze długo po tym miałem posmak. Przyrzekłem sobie, że zrobię kiedyś taką wieprzowinę w domu! Znalazłem przepis i… załamałem ręce. Czas marynowania: 24 godziny, czas pieczenia: 12 godzin. To było zdecydowanie za wiele, bo przecież piekarnik chodzący przez 12 godzin to sposób na wysoki rachunek, o czym dalej.

Dowiedziałem się więcej na temat szarpanej wieprzowiny. Okazało się, że można ją zrobić lepiej, taniej i bardziej bezobsługowo z pomocą wolnowaru. Więcej o wolnowarze znajdziesz na końcu tego postu. Oczywiście, nie zachęcam do zrobienia szarpanego mięsa, żeby użyć go na pizzy. Raczej w drugą stronę, czyli jeśli zostanie Ci mięso, użyj go na pizzy i masz dodatkowy obiad.

## 1\. Lista składników

Aby przygotować pizzę potrzebujesz następujących składników:

### Lista składników na pizzę

- <a href="/przepis-na-ciasto-na-pizze/" title="Przepis na ciasto podstawowe">ciasto podstawowe (tu znajdziesz przepis)</a>
- <a href="/sos-pomidorowy/" title="Przepis na sos pomidorowy">sos pomidorowy (tu znajdziesz przepis)</a>
- <a href="/jaki-ser-wybrac-do-pizzy/" title="Ser do pizzy">ser mozzarella (tu znajdziesz więcej na temat serów do pizzy)</a>
- szarpana wieprzowina
- zielony groszek
- krem balsamiczny

### Lista składników na szarpaną wierzowinę (pulled pork)

Na stronie festiwalu „Europa na widelcu” znalazłem prosty przepis. Potrzebne będzie:

- 1,5 kg łopatki wieprzowej
- 0,5 litra soku pomarańczowego
- 0,5 litra soku jabłkowego
- 1 łyżka soli
- 1 łyżka papryki wędzonej
- 1/2 łyżki pieprzu
- 1 łyżka kuminu (kminu rzymskiego)

## 2\. Przygotowanie ciasta

- Jeśli chcesz zrobić pizzę na cienki cieście, <a href="/przepis-na-ciasto-na-pizze/" title="Przepis na ciasto podstawowe">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a href="/jak-zrobic-ciasto-na-pizze-jak-w-pizza-hut/" title="Przepis na pizzę na grubym cieście">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie szaranej wieprzowiny

Nie chciałem kupować gotowych soku i zrobiłem ze świeżych, tym bardziej że jabłka i pomarańcze są teraz w dobrej cenie. Przyprawy wymieszałem z sokami.

- Mięso umyłem i zanurzyłem w zalewie.
- Odstawiłem do lodówki na 24 godziny.
- Zamiast piekarnika użyłem wolnowaru.
- Ustawiłem na temperaturę „low” i gotowałem przez 12 godzin.
- W ciągu gotowania dwa razy przewróciłem mięso.
- Po 12 godzinach wyciągnąłem mięso z wolnowaru i odłożyłem do ostygnięcia.
- Wziąłem dwa widelce i poszarpałem wieprzowinę. Wbiłem widelec w jeden kawałek, a drugim widelcem odciągałem mięso.

## 4\. Przygotowanie sosu

<a href="/sos-pomidorowy/" title="Przepis na sos pomidorowy">Przepis na sos pomidorowy znajdziesz tu.</a>

## 5\. Rozwałkowywanie ciasta

<a href="/jak-walkowac-ciasto-pizzy/" title="Rozwałkowywanie ciasta">Proces rozwałkowywania ciasta znajdziesz opisany tu.</a>

## 6\. Przygotowanie i nakładanie składników

- Zielony groszek rozmroż lub wyłuskaj jeśli masz świeży. Na jedną pizzę wystarczy mała garść.
- Nałóż sos pomidorowy. Najlepiej zrobisz to chochelką lub łyżką. Pamietaj, aby zachować 1 cm odstęp bez sosu pomiędzy brzegiem ciasta a sosem. Dzięki temu nie ubrudzisz sobie rąk sosem, gdy będziesz chciał jeść rękoma.
- Na sos połóż poszarpany ser mozzarella.
- Następnie dodaj wedle uznania szarpaną wieprzowinę.
- Posyp świeżym groszkiem.
- Po wyciągnięciu z piekarnika zrób po wierzchu kilka esów-floresów kremem balsamicznym.

### Jeśli chcesz poeksperymentować

- Świeży groszek może być mrożony, bo poza czerwcem ciężko będzie Ci go w sklepie znaleźć. Odpada groszek konserwowy.
- Zamiast groszku możesz użyć oliwek, kukurydzy, papryki czy nawet marchewki, aby uzyskać coś przełamującego smak i delikatnie chrupiącego.

## 6\. Pieczenie

<a href="/jak-ustawic-piekarnik-pieczenia-pizzy/" title="Jak ustawić piekarnik do pieczenia pizzy">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.

# Wolnowar

- Jeśli nie znałeś wcześniej wolnowaru, pora poznać jego zalety! Dopóki nie wiedziałem, że takie urządzenie istnieje, nie spodziewałem się, że jest takie użyteczne i potrzebne.
- Wolnowar pracuje na niskiej temperaturze przez kilka lub kilkanaście godzin. Niska znów nie jest taka niska! Zwykle jest to pomiędzy 90–130 stopniam Celsjusza.
- Lepsze wolnowary potrafią się włączyć o określonej porze, wyłączyć po zadanym czasie i przejść w stan podgrzewania potrawy. To przydatna funkcja, szczególnie gdy chcesz mieć gotowy i ciepły obiad po przyjściu z pracy.
- Idealnie nadaje się do gotowania zup i sosów. Najlepiej na bazie mięsa, ale również warzywne wychodzą super.

## Zalety wolnowaru

### Prosty w obsłudze

Jest dziecinnie prosty w obsłudze. Wrzucasz składniki, ustawiasz temperaturę (low albo high), włączasz w telefoni budzik i… już:-)

### Oszczędzasz czas

Jak to? Gotuje 12 godzin i oszczędza czas? Ano tak, ponieważ nie musisz stać przy nim w trakcie gotowania.

### Bezpieczny

Wstawiam składniki wieczorem, włączam i zostawiam na noc. Rano mam gotowe danie. Wolnowar nie wymaga mojej obecności.

### Ekonomiczny

Jest oszczędny w dwóch aspektach: zużywa mało prądu, pomimo długiego czasu pieczenia oraz możesz przygotować potrawy taniej.

#### Mniej prądu

Mój wolnowar ma moc ok. 200 watów. To oznacza, że w ciągu godziny gdyby pracował cały czas, zużyłby 0,2 kWh czyli ok. 0,11 zł. Oczywiście wolnowar nie pracuje przez całą godzinę, tylko podgrzewa do określonej temperatury, po czym się wyłącza i znów podgrzewa, jak temperatura spadnie. Rzeczywiste zużycie jest niższe niż 0,11 zł. Przy założeniu, że pracowałby przez całe 12 godzin na pełną moc, zużyłby 12h \* 200 W, czyli 2,4 kW. Przy uśrednionej cenie 0,55 zł za 1 kWh, to oznacza, że koszt pracy wynosi 1,32 zł.- Robienie pulled pork na pewno wyjdzie taniej w wolnowarze niż w piekarniku ze względu na długość pieczenia.
- Wolnowar jako alternatywa dla piekarnika również wychodzi taniej. Założmy, że dla odmiany piekę mięso przez 2 godziny w średniej temperaturze. Zużycie jest na poziomie ok. 2 kW. W takim wypadku koszt wyniesie 2 kWh \* 0,55 zł \* 2 h = 2,20 zł. To o 2/3 drożej! Oczywiście podobnie jak w przypadku wolnowaru, piekarnik nie jest cały czas nagrzewany, tylko z przerwami.
    
    #### Tańsze potrawy
    
    Nie musisz używać najdrożdzych mięs, aby uzyskać smak i aromat. W przypadku wolnowaru świetnie sprawdzają się również tańsze rodzaje, np. mięso gulaszowe z indyka, ponieważ wolne gotowanie wydobywa cały smak z mięsa i potrawy są pełne.
    
    ### Prosty do utrzymaniu czystości
    
    Całość gotowania odbywa się w jednym naczyniu, czyli do zmywarki wpada… jeden garnek i jedna pokrywka. Całkiem mało jak na obiad dla całej rodziny;-)
    
    ### Mniej tłuszczu
    
    Mniej lub zero tłuszczu! Generalnie wrzucam składniki, a tłuszcz się sam z mięsa wytapia. Co najwyżej na koniec gotowania możesz zebrać go łyżką z wierzchu.
    
    ### Jedzenie na kilka obiadów
    
    Z półtorej kilograma mięsa wyszły mi trzy obiady (pizze, sałatka i buły) dla naszej czwórki, a później jeszcze mieliśmy mięso do kanapek na cały tydzień.
    
    ## Wady wolnowaru
    
    ### Zabiera miejsce na blacie
    
    Niestety, jest to kolejny gar w domu, a więc zajmuje miejsce.
    
    ### Wolno gotuje…
    
    W sumie nie wiem czy to wada, ponieważ gotuje wolno, ale nie wymaga obecności w kuchni, więc generalnie zaznaczam tylko, że trzeba planować rzeczy z wyprzedzeniem. Wolnowar nie zrobi Ci rosołu czy gulaszu na obiad jeśli wpadniesz na ten pomysł przed południem w niedzielę (chyba że planujesz na poniedziałek;-))
    
    # Przelicznik wolnowar <-> tradycyjne gotowanie
    
    Jeśli tradycyjne gotowanie zajmuje:
    
    - 15–30 minut, gotuj w wolnowarze przez 1–2 godziny na High i 4–6 godzin na Low
    - 30–60 minut, gotuj w wolnowarze przez 2–3 godziny na High i 5–7 godzin na Low
    - 1–2 godziny, gotuj w wolnowarze przez 3–4 godziny na High i 6–8 godzin na Low
    - 2–4 godziny, gotuj w wolnowarze przez 4–6 godziny na High i 8–12 godzin na Low
