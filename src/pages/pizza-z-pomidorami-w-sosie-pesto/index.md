---
title: "Pizza z sosem pesto i pomidorami"
date: "2014-09-14T19:23:21.000Z"
categories: 
  - przepis-na-pizze
tags: 
  - oliwki
  - oregano
  - pomidor
  - ser-mozzarella
  - sos-pesto
featuredImage: "DSC07080.jpg"
---

## Sprawdź przepis na pizzę z sosem pesto i pomidorami

Chciałem Ci zaproponować przepis na prostą i lekką pizzę z pesto i pomidorami. Robi się ją raz-dwa:-) Prawdziwie trójskładnikowa pizza (oregano i oliwek nie liczę), która smakuje lekko. Kluczem do smaku tej pizzy jest dobrej jakości sos pesto i dobrej jakości pomidory. Nie polecam gotowych pesto - warto zrobić samemu. Tak samo jak nie polecam pomidorów supermarketowych kupionych w styczniu. Lepiej poczekać na prawdziwe pomidory. Te naprawdę podkreślą smak pizzy.

Będziesz potrzebować:

- <a title="Przepis na ciasto na pizzę" href="/przepis-na-ciasto-na-pizze/">ciasto</a>
- <a title="Jaki ser wybrać do pizzy?" href="/jaki-ser-wybrac-do-pizzy/">ser mozzarella</a>
- <a title="Sos pesto – jak zrobić domowy sos pesto – sprawdź przepis" href="/sos-pesto-jak-zrobic-domowy-sos-pesto-sprawdz-przepis/">sos pesto</a> - <a title="Sos pesto – jak zrobić domowy sos pesto – sprawdź przepis" href="/sos-pesto-jak-zrobic-domowy-sos-pesto-sprawdz-przepis/">jak zrobić domowy sos pesto?</a>
- oliwki
- oregano

(Prawie) wszystkie składniki dostaniesz w najbliższej Biedronce. Piszę "prawie, ponieważ nie dostaniesz w Biedronce orzeszków piniowych. Jeśli chcesz kupić gotowy sos pesto… to nie to samo:-) Zwykle zamiast orzeszków piniowych masz jakieś inne orzechy, zamiast sera parmezan jest jakiś substytutu, a w miejsce oliwy jest olej. Generalnie, można zrobić samemu i będzie o niebo lepsze niż ten sklepowy.

## 1\. Przygotowanie ciasta na pizzę

Sprawdź <a title="Przepis na ciasto na pizzę" href="/przepis-na-ciasto-na-pizze/">mój przepis na ciasto na pizzę</a>. Jest prosty, szybki i wystarczy Ci na cztery pizze.

## 2\. Przygotowanie sosu pesto

<a title="Sos pesto – jak zrobić domowy sos pesto – sprawdź przepis" href="/sos-pesto-jak-zrobic-domowy-sos-pesto-sprawdz-przepis/">Jak zrobić domowy sos pesto</a>? To proste i zrobisz go w 15 minut.

## 3\. Rozwałkowywanie ciasta

Ciasto na pizzę podziel na 4 części. Taka jedna kulka nie powinna być więszka niż zaciśnięta pięść. Podsyp stolnicę mąką, rozpłaszcz kulkę i zacznij wałkować ciasto. Wałkuj góra-dół, a następnie przekręć ciasto o 90 stopni w prawo i znów wałkuj góra-dół. Pizza z prostokątu zacznie przypominać koło. Po rozwałkowaniu nałóż na blachę.

## 4\. Nakładanie składników

Na rozwałkowane ciasto nanieś cienką warstwę <a title="Sos pesto – jak zrobić domowy sos pesto – sprawdź przepis" href="/sos-pesto-jak-zrobic-domowy-sos-pesto-sprawdz-przepis/">sosu pesto</a>. Następnie półóż pokrojone w plastry pomidory. Na jedną pizzę powinno wejść ok. 9 plastrów pomidorów. Pomidory posmaruj z wierzchu jeszcze raz <a title="Sos pesto – jak zrobić domowy sos pesto – sprawdź przepis" href="/sos-pesto-jak-zrobic-domowy-sos-pesto-sprawdz-przepis/">sosem pesto</a>. Na koniec przykryj całość solidną porcją sera. Na wierzch rzuć kilka oliwek i do pieczenia.

## 5\. Pieczenie

<a title="Pieczenie pizzy" href="/pieczenie-pizzy/">Jak piec pizzę opisałem tu</a>. Podsumowując,

- uruchom grzanie w piekarniku na termoobieg, pieczenie od dołu lub pieczenie od dołu i góry,
- ustaw maksymalną temperaturę w piekarniku,
- wstaw pizzę na 4-5 minut regularnie doglądając.

## I gotowe!

W niecałe 40 minut po zakupach w Biedronce masz zrobioną pyszną pizzę z pomidorami i sosem pesto.

![Pizza z pesto i pomidorami](DSC07080-1024x685.jpg)

Pizza z pesto i pomidorami

## Czas wykonania

- ok. 40 minut od zera do wyciągnięcia pizzy z piekarnika
- ok. 20 minut z gotowym ciastem i sosem

## Lista zakupów (4 pizze)

- 1 kg mąki (wykorzystasz ok. 0,6 kg)
- 1 paczka drożdży (wykorzystasz 1/2 paczki z 100 gramów)
- 4 opakowania sera mozzarella (mniej więcej po jednej dużej kulce na pizzę)
- 1 opakowanie świeżej bazylii (wykorzystać pół lub nawet 3/4 tego opakowania)
- 100 gramów orzeszków piniowych
- 150 gramów sera parmezanu
- 2 ząbki czosnku
- oliwa z oliwek (wykorzystasz ok. pół szklanki)
- oliwki (wykorzystasz kilka sztuk na jedną pizzę)
- sól (pewnie masz w swoim domu)
- pieprz (również zakładam, że masz)
- oregano (wystarczy szczypta)
