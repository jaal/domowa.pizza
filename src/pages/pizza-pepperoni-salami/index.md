---
title: Pizza Pepperoni (Salami)
date: 2014-09-03T21:23:31.000Z
categories: 
  - przepis-na-pizze
tags: 
  - oliwki
  - oregano
  - pepperoni
  - salami
  - ser-mozzarella
  - sos-pomidorowy
featuredImage: pizza-pepperoni-salami.jpg
---

Ta nazwa brzmi dumnie - pizza pepperoni! Pewnie w wielu amerykańskich filmach widzisz jak Amerykanie zajadają się pizzą pepperoni. Jaki jest przepis na pizzę pepperoni (lub salami)? Uwierz mi, bardzo prosty:-)

A tak naprawdę to pepperoni to zwykłe salami, które narodziło się w Ameryce. Pepperoni jest pikantne i pochodzi z mięsa wołowego lub wieprzowego.

Oryginalnie, czyli salami pochodzi z Włoch. Zwykle jest to sucha i długodojrzewająca kiełbasa wieprzowa - w dodatku twarda. Kosztuje niemało, dlatego nie polecam kupowania kilograma i zużycią go na pizzę. W Biedronce można znaleźć polski odpowiednik włoskiego salami, które jest pikantne i w dodatku nie kosztuje majątku - tyle co zwykła wędlina.

Tak naprawdę kluczowym składnikiem w tej pizzy jest salami, dlatego zwróć uwagę na skład kupowanego salami. Często możesz znaleźć tę wędlinę, która ma w sobie mnóstwo konserwantów i dodatków. Zadbaj o to, aby było jak najlepszej jakości, tzn. jak najwięcej mięsa i jak najmniej dodatków. Niestety w Biedronce i Lidlu nie dostałem jeszcze naprawdę dobrego pepperoni. Jeśli masz sprawdzone, które możesz polecić, daj znać.

Będziesz potrzebować:

- <a title="Przepis na ciasto na pizzę" href="/przepis-na-ciasto-na-pizze/">ciasto</a>
- <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">sos pomidorowy</a>
- <a title="Jaki ser wybrać do pizzy?" href="/jaki-ser-wybrac-do-pizzy/">ser mozzarella</a>
- salami pikantne
- oregano
- oliwki (opcjonalnie)

## 1\. Przygotowanie ciasta na pizzę

W moim <a title="Przepis na ciasto na pizzę" href="/przepis-na-ciasto-na-pizze/">przepisie na ciasto na pizzę</a> dowiesz się jak można przygotować cienki i chrupiący spód oraz miękką górę. Przepis nie wymaga magi - jest do zrobienia dla każdego.

## 2\. Przygotowanie sosu pomidorowy

Przygotowanie <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">sosu pomidorowego do pizzy</a> opisałem krok po kroku tu. Generalnie sos zrobisz w 3 minuty i nie wymaga gotowania. Jest aromatyczny i świeży w smaku!

## 3\. Nakładanie sosu

- Nałóż sos na pizzę bardzo dokładnie.
- Możesz wykorzystać do tego łyżkę lub chochelkę.
- Pamiętaj, aby nie rozsmarowywać sosu po brzegu pizzy. Zostaw 1 cm odstępu pomiędzy sosem i brzegiem pizzy. Dzięki temu weźmiesz bez problemu pizzę w rękę, nie brudząc sobie palców.

## 4\. Nakładanie składników

- Tym razem nietypowo zacznę od sera. Posyp pizzę <a title="Jaki ser wybrać do pizzy?" href="/jaki-ser-wybrac-do-pizzy/">serem mozzarella</a> po nałożonym sosie pomidorowym. Nie żałuj - nałóż dokładnie i dużo:-)
- Następnie na ser połóż salami. Na jedną pizzę powinno wystarczyć Ci ok. 8-12 plastrów salami. Ułóż salami tak, że na każdej "ósemce" pizza znajdzie się jeden plaster oraz pozostałe plastry daj na środek pizzy. Utworzą się takie dwa okręgi, jeden większy (8 kawałków) i jeden mniejszy (4 kawałki).
- Całość posyp oregano i dorzuć parę oliwek na wierzch. Nie lekceważ oregano! Daje niesamowity zapach w kuchni. Poczujesz się jak we włoskie pizzerii.

## 5\. Pieczenie

<a title="Pieczenie pizzy" href="/pieczenie-pizzy/">Bardzo dokładnie starałem się opisać proces pieczenia pizzy tu.</a> Podsumowując w trzech krokach:

- ustaw piekarnik na grzanie góra-dół, termoobieg lub termoobieg z grillem
- wybierz maksymalną temperaturę jaką daje piekarnik
- nagrzej porządnie piekarnik przez przynajmniej pół godziny, szczególnie gdy korzystasz z kamienia
- pizza powinna się piec ok. 4-5 minut
- co minutę doglądaj pizzę, aby jej nie przypalić

## Jeśli chcesz poeksperymentować z pizzą pepperoni (salami)

1. Zamiast salami z Biedronki, możesz spróbować dać bardziej tradycyjne włoskie salami. Proponuję położyć je na wierzch już po upieczeniu pizzy. Oczywiście jeśli lubisz spieczone, nałóż salami przed włożeniem do piekarnika. Najlepiej jak zrobisz eksperyment i spróbujesz dwóch metod. Daj znać jak Ci poszło.
2. Spróbuj z innymi wędlinami "śmierdziuchami" - tak nazywam te długodojrzewające:-) Spróbuj z włoską szynką parmeńską lub hiszpańską jamon serrano albo niemiecką szwarcwaldzką. Można czasami dostać w Lidlu w dobrej cenie, gdy jest tydzień tematyczny lub w Biedronce.

## I gotowe!

Daj znać jak Ci poszło! Mam nadzieję, że tak dobrze jak mil:-) Co byś zmienił w przepisie? Z czym fajnie Ci się łączy pepperoni?
