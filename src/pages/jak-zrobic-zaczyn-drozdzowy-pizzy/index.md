---
title: "Jak zrobić zaczyn (rozczyn) drożdżowy do pizzy"
date: "2015-02-06T21:08:52.000Z"
categories: 
  - "inne"
featuredImage: "./images/2015-01-25-11.53.45.jpg"
---

Dowiedz się jak zrobić zaczyn na ciasta na pizzę, po co go przygotowuję, dlaczego używam świeżych drożdży, jakich składników użyć, ile czasu zaczyn ma wyrastać.

## Co to jest zaczyn (rozczyn)?

Jest to połączenie drożdży, wody i mąki w osobnym naczyniu, które po wyrośnięciu dodaje się do mąki i wyrabia ciasto. Zaczyn znany jest również pod nazwą rozczyn.

## Po co przygotowywać zaczyn?

Przygotowuję zaczyn z trzech powodów:

1. Sprawdzam, czy drożdże są ok
2. Mam już wieloletnią wprawę z drożdżami świeżymi i nie widzę tak dużych korzyści (prócz wrodzonej ciekawości) z suszonych drożdży, aby zacząć z nich korzystać.
3. Łatwiej dostać w sklepie drożdże świeże niż suszone czy instant

To pierwsze jest podparte faktami:) Jeśli dodasz zepsute drożdże bezpośrednio do ciasta, dopiero po kilkudziesięciu minutach dowiesz się, że coś jest nie tak, jak zarobione ciasto nie będzie chciało rosnąć. Zmarnujesz czas i 600 gramów mąki. Przygotowując zaczyn już po kilku minutach wiem czy drożdże są ok.

To drugie jest podparte moim doświadczeniem. Mój przepis do pizzę jest zoptymalizowany pod zaczyn i świeże drożdże. Napiszę trochę nieskromnie;) Nie widzę zalet eksperymentowania z drożdżami innymi niż świeże, może poza zwykła ludzką ciekawością. Nie robię lepszego ciasta i nie robię go szybciej używając drożdże instant lub suszone. Spróbowałem kilka razy i jestem przekonany do świeżych.

To trzecie nie jest już tak doskwierające jak jeszcze jakiś czas temu. Ostatnio można dostać wszystkie rodzaj drożdży w dużej liczbie sklepów.

## Dlaczego świeże drożdże mają zaletę nad instant lub suszonymi?

Rozwijając powyższe, w przypadku drożdży instant dodajesz je bezpośrednio do mąki i uzupełniasz wodą o określonej temperaturze. To jest klucz - aby woda była w odpowiedniej temperaturze. Dzięki temu ciasto zaczyna rosnąć. Jeśli woda będzie za zimna, możesz mieć wrażenie, że z ciastem coś jest nie tak. I tak naprawdę nie przekonasz się o tym dopóki nie minie jakiś czas (nawet godzina) i zobaczysz, że nic się nie dzieje. Albo drożdże były nie ok, albo woda była w nieodpowiedniej temperaturze i działają bardzo wolno.

<a title="Jakie drożdże do pizzy?" href="/drozdze/">Więcej na temat drożdży znajdziesz tu.</a>

## Jak zrobić zaczyn do pizzy

To jest zaczyn na 1 kg mąki:1. Weź wysoką szklankę lub kubek o grubszym szkle (będziesz energicznie mieszać łyżeczką:))
2. Wkrusz do niej 10 gramów drodży (1/10 standardowej kostki 100 gramowej)
3. Dolej ok. 50 ml wody (w temperaturze ok.30-40 stopni Celsujsza)
4. Dodaj łyżkę mąki
5. Energicznie mieszaj przez 30 sekund
6. Na wierzchu powinny pojawić się bąble powietrza. Jeśli się pojawiły,zrobiłeś to wystarczająco energicznie.

<a title="Jaka woda do ciasta na pizzę" href="/jaka-woda-ciasta-na-pizze/">Więcej na temat wody do ciasta i do zaczynu znajdziesz tu.</a>

Odstaw zaczyn w ciepłe i nieprzewiewne miejsce. W ciągu 15-20 minut drożdże powinny pięknie wyrosnąć. Powstanie taka delikatna pianka na górze i zaczyn zwiększy swoją objętość nawet dwukrotnie. Drożdże są gotowe do dodanie do mąki.

## Co jeśli nie wyrosły?

Jeśli w ciągu 15-20 minut nic się nie ruszyło, oznacza to prawdopodobnie, że drożdże były zepsute lub martwe. Pozostaje Ci kupić świeże drożdże. Nie warto na tym etapie eksperymentować i próbować mimo wszystko z tym zaczynem, ponieważ szanse na sukces są małe, a szkoda Twojego czasu i pieniędzy. Zmarnujesz nie tylko kilkadziesiąt minut na przygotowanie ciasta, ale również mąkę.

## I gotowe!

Zaczyn już masz, teraz czas najwyższy zrobić z niego pizzę:-) <a title="Przepis na ciasto na pizzę" href="/przepis-na-ciasto-na-pizze/">Sprawdź mój przepis na pizzę.</a> Dodaj zaczyn do przygotowanej wcześniej mąki.

Na ściankach na pewno zostanie Ci trochę zaczynu, możesz dolać wody, wymieszać i dodać do ciasta.

## Pytanie do Ciebie

Jakie są Twoje doświadczenia w temacie zaczynu? Jak go przygotowujesz? Na co zwracasz szczególną uwagę?
