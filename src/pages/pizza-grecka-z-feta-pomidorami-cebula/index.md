---
title: Pizza grecka z fetą, pomidorami i cebulą
date: 2014-12-26T19:20:10.000Z
categories: 
  - przepis-na-pizze
tags: 
  - cebula
  - oliwki
  - oregano
  - pomidor
  - ser-feta
  - sos-pomidorowy
featuredImage: DSC07407-e1420140369575.jpg
---

Czy jest możliwe połączenie kuchni grecki i włoskiej na jednym talerzu? Brzmi to idealnie - feta, pomidory, ogórki, cebula i oliwa na cieście do pizzy z sosem pomidorowym. Moja ukochana pizza i bardzo lubiana przeze mnie sałatka w jednej potrawie... Spróbowałem... i wyszło świetnie!

Będziesz potrzebować

- ciasto na pizzę
- sos pomidorowy
- pomidory
- ser feta
- czerwona cebula
- ogórki (opcjonalnie)
- czarne oliwki
- oliwa z oliwek
- oregano

## 1\. Przygotowanie ciasta na pizzę

<a title="Przepis na ciasto na pizzę" href="/przepis-na-ciasto-na-pizze/">Wykorzystaj mój sprawdzony przepis na cienkie i chrupiące ciasto do pizzy</a>. Użyłem go już ponad 300 razy i ta liczba ciągle rośnie:-) Ciasto wystarczy na 4 cienkie lub 3 trochę grubsze pizze.

## 2\. Przygotowanie sosu pomidorowego

<a title="Sos pomidorowy" href="/sos-pomidorowy/">Sprawdź mój przepis na sos pomidorowy</a>. Nie wymaga gotowania i przygotujesz go w kilka minut.

## 3\. Rozwałkowanie ciasta

<a title="Jak wałkować ciasto do pizzy?" href="/jak-walkowac-ciasto-pizzy/">Jeśli chcesz rozwałkować ciasto na cienką i okrągłą pizzę cały proces opisałem tu</a>. W skrócie:

1. Wyciągnij ciasto z lodówki nawet godzinę wcześniej. Pozwól, aby ciasto nabrało temperatury pokojowej. Dzięki temu
    - zmniejszasz szansę, że podczas pieczenia pojawią się bąble
    - ciasto będzie łatwiejsze do rozwałkowania
2. Obtocz kulkę ciasta w mące.
3. Rozgnieć delikatnie ciasto ręką i zacznij wałkować góra-dół.
4. Jak już uzyskasz coś przypominającego owal, przekręć ciasto o 90 stopni w prawo i znów wałkuj góra-dół. Dzięki temu ciasto zacznie nabierać kształtu koła, zamiast owalu, o co nam chodzi.
5. Rozwałkowane ciasto przełóż delikatnie na blachę lub podsypaną mąką łopatkę, jeśli będziesz piec na kamieniu.

## 4\. Nakładanie składników

Pierwszy nałóż sos pomidorowy. Najłatwiej będzie Ci to zrobić łyżką lub małą chochelką. Nimi też możesz rozsmarować sos po całej pizzy. Pamiętaj, aby zachować odstęp ok. 1 cm pomiędzy sosem a krawędzią pizzy. Dzięki temu łatwiej będzie Ci chwycić gotową pizzę w rękę i nie ubrudzić się.

Pomidory pokrój w cienkie plastry o grubości mniej więcej 3 mm. Połóż plastry pomidorów na sos pomidorowy. Na wierzchu daj ser feta pokrojony w kostkę oraz pióra cebuli. Na końcu rzuć kilka oliwek i wrzuć pizzę do piekarnika.

Cebulę przekrój na pół, a następnie połówki cebuli pokrój w pióra. Pascal Brodnicki pokaże Ci jak:-)

<iframe src="//www.youtube.com/embed/h746LK6_xG8" width="560" height="315" frameborder="0" allowfullscreen="allowfullscreen"></iframe>

Po wyjęciu upieczonej pizzy z piekarnika, posyp ją szczyptą oregano oraz polej ją delikatnie oliwą z oliwek. Opcjonalnie możesz dodać ogórki na samą górę pizzy. Zrób to po pieczeniu.

## 5\. Pieczenie

O tym <a title="Pieczenie pizzy" href="/pieczenie-pizzy/">jak piec pizzę i jak ustawić piekarnik szczegółowo pisałem w tym poście</a>. Podsumowując,

1. Ustaw piekarnik na maksymalną temperaturę przy grzaniu góra-dół, termoobieg lub termoobieg z grillem. Zwykle jest to ok. 220-270 stopni Celsjusza i pozwól mu się nagrzać nawet przez pół godziny. Jest to szczególnie ważne jeśli korzystasz z kamienia do pizzy.
2. Pizza powinna się piec przez 4-5 minut.
3. Doglądaj pizzę co minutę. To ważne, ponieważ każdy piekarnik jest różny i nagrzewa się różnie i do różnych temperatury. Po kilku upieczonych pizza nauczysz się co i jak - będziesz pizzę piekł prawie z pamięci.

## I gotowe!

Wyciągniesz piękną pizzę w smaku przypominającą sałatkę grecką. Ser feta fajnie się zapiecze, cebula nada ostrości, pomidory osłodzą smak. Polecam!
