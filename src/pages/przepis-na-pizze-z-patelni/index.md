---
title: "Przepis na pizzę z patelni"
date: "2014-09-11T20:15:03.000Z"
categories: 
  - przepis-na-ciasto
meta: 
    title: "Pizza z patelni - przepis na pizzę z patelni"
    description: "Pizza z patelni - czy można zrobić pizzę nie mając piekarnika? Tak! Pizza z patelni wyjdzie tak dobra, jak z piekarnika. Sprawdź przepis na pizzę z patelni."
featuredImage: "DSC07529.jpg"
---

Ok, a więc nie masz piekarnika:-) Zdarza się! Nie przejmuj się, zrobisz pizzę bez piekarnika. Jeśli masz piekarnik i chcesz poeksperymentować z patelnią, też mam na to fajny sposób. Jak zrobić pizzę z patelni?

Będziesz potrzebować następujących składników:

- <a title="Przepis na ciasto na pizzę" href="/przepis-na-ciasto-na-pizze/">ciasto na pizzę</a>
- <a title="Sos pomidorowy" href="/sos-pomidorowy/">sos pomidorowy</a>
- dodatki do pizzy, na które masz ochotę. Nie wiesz na jaką pizzę masz ochotę? Sprawdź <a title="Przepisy na pizzę" href="/przepisy-na-pizze/">przepisy na pizzę w tej kategorii</a>.
- 1 dobrą patelnię z pokrywką, najlepiej aby patelnia była teflonowa lub żeliwna. To jest sprawa kluczowa. Jeśli nie masz dobrej patelni, użyj więcej tłuszczu przy smażeniu.
- oliwę lub olej

## 1\. Przygotowanie ciasta na pizzę

<a title="Przepis na ciasto na pizzę" href="/przepis-na-ciasto-na-pizze/">Przygotuj ciasto zgodnie z przepisem na ciasto</a>.

## 2\. Pieczenie (a może raczej smażenie?) pizzy

Rozwałkuj pizzę do rozmiarów o 1 cm mniejszych niż średnica patelni.

Rozgrzej patelnię. Polej ją oliwą lub olejem. Wystarczą 2-3 łyżki. Rozsmaruj tłuszcz po całej powierzchni patelni.

### 2.1 Jeśli nie masz w ogóle piekarnika, zrób to tak.

- Rozgrzej porządnie patelnię.
- Jak już patelnia się nagrzeje, połóż rozwałkowane ciasto. Pamiętaj, aby ciasto dobrze po nakłuwać widelcem, aby nie porobiły się bąble. Poruszaj trochę patelnią, dzięki temu pizza nie przywrze.
- Smaż pizzę przez 2-3 minuty na mały ogniu pod przykryciem. Ciasto od dołu powinno lekko stwardnieć, a na górze pozostać miękkie.
- Po usmażeniu z jednej strony, przewróć pizzę na drugą stronę.Jak już to zrobisz, nałóż na ciasto najpierw sos pomidorowy, następnie składniki, a na końcu posyp serem. Całość przykryj pokrywką i pozwól się smażyć przez 5 minut. Dzięki pokrywce nie ucieka ciepło i ser się zapieka.

Możesz też spróbować bez przewracania, od razu dając pokrywkę, aby góra się zapiekła.

### 2.2 Jeśli masz piekarnik, zrób to tak.

- Na początku włącz piekarnik na opcję grilla na najwyższą temperaturę. Piekarnik będzie się nagrzewał.
- Połóż ciasto na gorącą patelnię. Pamiętaj, aby po nakłuwać ciasto bardzo dobrze widelcem. Poruszaj trochę patelnią - ciasto dzięki temu nie przywrze do patelni.
- Następnie nałóż sos pomidorowy. Nie zapomnij zostawić 1 cm odstęp pomiędzy brzegiem ciasta, a sosem. Daj na wierzch składniki z Twojej ulubionej pizzy, a na końcu posyp ją serem. Pizza powinna się smażyć nie dłużej niż 2 minut. Sprawdź czy ciasto nie brązowiej od spodu. Jeśli tak, to dobry sygnał, że już jest ok.
- Po usmażeniu pizzy z jednej strony, ściągnij patelnię z gazu. Następnie włóż pizzę do piekarnika na najwyższą półkę i grilluj przez 1-2 minuty, aż ser się zapiecze.
- Uważaj tylko abyś nie spalił pizzy, jest o to bardzo łatwo. Pizza jest już gorąca po ściągnięciu z patelni. I teraz jeszcze dodatkowo ją grillujemy w najwyższej temperaturze. Łatwo przypalić, prawda?

## I gotowe!

Możesz zrobić pizzę z patelni i pizzę z patelni z pomocą piekarnika. Do wyboru - do koloru. Daj znać jak Ci poszło! Jeśli masz sugestie, pomysły lub usprawnienia tego przepisu, daj znać w komentarzach lub napisz do mnie.
