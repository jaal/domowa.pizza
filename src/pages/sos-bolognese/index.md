---
title: "Sos bolognese"
date: "2014-09-28T20:53:28.000Z"
categories: 
  - "przepis-na-sos"
---

Jak zrobić sos boloński? Przepis nie jest trudny, jedynie czasochłonny. Przy odrobinie wprawy, przygotowanie "wkładu" zajmie Ci ok. 10 minut, natomiast samo gotowanie to od 40 minut nawet do 2 godzin. Chyba, że korzystasz z szybkowaru, wtedy możesz przygotować sos bolognese w niecałe pół godziny!

### Lista składników na sos boloński

- 2 marchewki
- 1 cebula
- 1 natka pietruszki
- 500 gramów mięsa wołowego lub z dodatkiem wieprzowego czy indyczego
- 3 puszki pomidorów pokrojonych
- garść bazylii
- szczypta soli
- świeżo zmielony pieprz
- 5 łyżek oliwy z oliwek
- 1/2 butelki czerwonego wina wytrawnego

### 1\. Przygotuj bazę warzywną

Tak nazywam miks marchewki, cebuli i natki pietruszki. W blenderze zmiksuj te trzy składniki. Następnie rozgrzej w głębokim garnku oliwę. Do niej wsyp zmiksowaną masę i duś ok. 5 minut pod przykryciem.

### 2\. Dodaj mięso

Dodaj mięso mielone. Wymieszaj składniki z bazą warzywną i duś dalej przez jakieś 15-20 minut.

### 3\. Dodaj wino

Po jakiś 20 minutach duszenia mięsa i bazy na mały ogniu, dolej kieliszek wina. Trzymaj sos bolognese na mały ogniu.

### 4\. Dodaj pomidory

Po kolejnych 20 minutach wrzuć pomidory z puszki. Niech sobie to pyrka pod przykryciem nawet i godzinę.

### 5\. Dodaj przyprawy

W trakcie możesz dolać pozostałą część wina i dorzucić świeżą bazylię, sól i pieprz oraz suszone oregano. W sumie sos może się gotować nawet 2 godziny, ale już po 1 godzinie nadaje się do jedzenia:-)

### 6\. I gotowe!

Masz pyszny sos bolognese, który możesz śmiało wykorzystać nie tylko do pizzy.

### Jeśli chcesz poeksperymentować z sosem bolońskim

- Dodaj do sosu bolońskiego ostrej papryki chilli lub po prostu dorzuć do sosu posiekaną 1-2 papryczki chili.
- Dodaj do sosu bolońskiego seler naciowy pokrojony w kostkę lub zmiksowany razem z bazą warzywną.
- Do bazy warzywnej (marchewka, cebula i natka pietruszki) możesz dodać do zmiksowania małą pietruszkę. Dodaj ciekawego aromatu i posmaku.
- Jeśli lubisz smak czosnku, dodaj go do sosu bolońskiego. Nie przepadam za czosnkiem w sosie bolońskim ponieważ niejednokrotnie potrafi zdominować smak sosu.
- Z tym sosem przygotujesz również  sławne spaghetti bolognese czy lasagne bolognese. Ciężko Ci będzie wykorzystać cały przygotowany sos na pizzę. Wtedy do zrobienia byłoby ze 12 pizz;-) Pamiętaj, aby posypać spaghetti bolognese na wierzchu świeżo startym parmezanem i świeżo zmielonym pieprzem.

Spotkałem się również z takim nazewnictwem sosu bolognese: sos bolognez, sos boloński
