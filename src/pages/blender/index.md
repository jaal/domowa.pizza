---
title: "Jaki blender do kuchni kupić?"
date: "2014-12-30T22:15:19.000Z"
categories: 
  - "akcesoria"
---

Nie będę ukrywał - jestem wielkim zwolennikiem blenderów. Polecam blender jaki jedno z akcesoriów, które mocno pomoże Ci w kuchni. Moim zdaniem jest to najlepsze połączenie możliwości, jakie daje, ceny oraz ilości miejsca jaką zajmuje. Aha, cały czas chodzi mi o ręczny blender, czyli taki którym operujesz trzymając go w ręce, w przeciwieństwie do blender stojącego, bo to temat na inną post.

Dowiesz się:

- dlaczego tak mocno polecam blender
- jakie są najważniejsze cechy blendera
- jak blender może Ci pomóc w przyrządzeniu pizzy
- jakie blendera ja używam
- jaki blender do kuchni kupić
- jak używać blendera bezpiecznie

## 1\. Dlaczego tak mocno polecam blender?

### 1.1 Możesz go dostać za sensowne pieniądze

Solidny markowy blender jest do dostania już od stu kilkudziesięciu złotych. Widziałem markowe blendery dostępne w Lidlu lub Biedronce za dosłownie kilkadziesiąt złotych. Plusem było to, że miały kilka końcówek w zestawie, a minusem to, że zwykle dysponują niewielką mocą, np. 400 watów.

Nie piszę o tych dyskontowych blenderach, ponieważ chcę Ci taki doradzić. Raczej chciałem Ci pokazać, że na sam początek, gdy szukasz ekonomicznego rozwiązania, może warto się nad takim zastanowić?

Nie wystarczy Ci na lata, zwykle ma niewielką moc, ale kosztuje adekwatnie do tego, co otrzymujesz.

Sensowny robot kuchenny to wydatek raczej kilkuset złotych. Nie chcę powiedzieć, że robot jest zły, a blender lepszy;-) Raczej mam na myśli to, że za dużo mniejsze pieniądze możesz całkiem sporo rzeczy, na które pozwala robot.

### 1.2 Zajmuje mało miejsca

To jest naprawdę wielka zaleta blendera. Tak naprawdę nie potrzebujesz całej szuflady albo półki, aby go pomieścić. W przypadku blendera wszystko jest bardzo kompaktowe i zajmują mało miejsca.

### 1.3 Zrobisz większość rzeczy, które zrobi duży robot kuchenny

Jeśli są rzeczy w kuchni, których nie zrobi blender, daj znać, z chęcią wrzucę je tutaj jako minusy blendera.

### 1.4 Łatwo go umyjesz

Zwykle części są na tyle niewielkie, że wejdą nawet do małej zmywarki lub zmieszczą się w zlewie.

Często robię tak, że jeżeli coś nie jest mocno brudne lub tłuste i smak się nie wymiesza, opłukuję daną końcówkę pod bieżącą wodą i używam do kolejnych rzeczy.

## 2. Najważniejsze cechy blendera

### 2.1 Moc urządzenia

To pierwsza i najważniejsza rzecz, na którą zwróć uwagę. Warto zainwestować w urządzenie, które będzie miało większą moc. To Ci się przyda. Blender szybciej i łatwiej upora się ze swoimi zadaniami i nie będziesz się denerwował, że się zacina lub przegrzewa. Wystarczająca moc blendera to ta zaczynająca się od 600 W. Jak masz taki o mocy 800 lub 1000 W to uporasz się praktycznie ze wszystkim. Pisząc "ze wszystkim" mam na myśli, że upora się z kruszeniem lodu (przy użyciu odpowiedniej końcówki) lub siekaniu orzechów laskowych.

### 2.2 Jakość ostrzy

Obok mocy silnika blendera, to drugi najważniejszy element dobrego blendera. Ostrza odpowiadają czy coś zostanie dobrze i szybko posiekane. Dobrej jakości ostrza poradzą sobie z orzechami laskowymi, większymi kawałkami warzyw lub mrożonymi owocami.

### 2.3 Prędkości pracy blendera

Zwróć uwagę jakie prędkości pracy ma Twój potencjalny blender. Warto aby miał kilka prędkości oraz opcję turbo, czyli pełna moc. Ta opcja przyda Ci się w rozdrabnianiu większych kawałków warzyw czy owoców na mniejsze. Dzięki temu ostrze zaczyna siekać bezpośrednio po naciśnięciu przycisku i nie powoduje "wędrowania" całych kawałków do góry. Przez co unikniesz sytuacji w której część jedzenia jest posiekane bardzo drobno, a część w ogóle.

### 2.4 Liczba końcówek

Myśląc przyszłościowo, warto rozglądnąć się za takim blenderem do którego z czasem można dokupować końcówki i rozbudowywać swoje urządzenie. Dlatego nie patrz od razu na liczbę bajerów w blenderze, tylko na jego silnik i moc. Jeśli jakaś końcówka się popsuje lub połamie, możesz ją wymienić za kilkanaście lub kilkadziesiąt złotych. Gdy padnie silnik, to już jest duży problem.

Jeśli masz ograniczony budżet, możesz zastanowić się nad zakupem porządnego zestawu podstawowego, tj. blendera, pojemnika do szatkowania, końcówki do robienia zup-kremów oraz ubijaczki.

Z czasem możesz dokupować kolejne elementy, które pomogą Ci w:

- szatkowaniu kapusty (przydatne przy robieniu surówek lub bigosu)
- kruszeniu lodu (idealne do drinków z kruszonym lodem, np. mojito)
- cięciu ogórków, cukinii w plastry (przyda się do sałatek i surówek)
- cięciu marchewki w wióry
- przygotowywaniu shake'ów czy koktajli mlecznych czy owocowych itd.

#### Końcówka do robienia zup kremów i puree z ziemniaków

Zwróć uwagę czy końcówka do przygotowywania zup-kremów i puree jest metalowa. Często jest plastikowa. Ta metalowa jest bardziej wytrzymała i w większości przypadków możesz ją używać nie czekając aż zupa ostygnie, ponieważ metal lepiej znosi wysoką temperaturę niż plastik.

Oczywiście miksowanie gorących zup ma swoje niebezpieczeństwo - gorąca zupa może prysnąć i boleśnie poparzyć. Zabezpieczam się tak, że ściągam zupę z ognia, mam na sobie fartuch, na rękach rękawice z długim rękawem a na nosie swoje okulary korekcyjne. Wtedy zupa może mi skoczyć;-)

### 2.5 Lepszy prostszy, solidniejszy i droższy, niż tańszy, słabszy i z dużą liczbą bajerów

Najważniejsze w blenderze są silnik i ostrza. Nie daj się omamić dużą liczbą bajerów, które są dodawane do tańszych, niemarkowych i słabszych blenderów. Mają one za zadanie przesłonić Ci to, że są słabszej mocy silnika i gorszej jakości.

Co więcej, zwykle słabszy blender o niższej mocy może pracować przez krótszy okres czasu. Nie dość, że sieka słabiej, to sieka dłużej, żeby uzyskać ten sam efekt. A że dłużej nie może, bo silnik na to nie pozwala, przegrzewa się lub trzeba robić przerwy. Ma to szczególne znaczenie, gdy chcesz blendować zupy. Na garnkiem temperatura jest wysoka, blendowanie trochę trwa i okazuje się, że słabszy blender sobie nie radzi.

Mocno apeluję, abyś wybrał raczej ten mocniejszy, solidniejszy i mniej zbajerzony i bardziej perspektywiczny. Dzięki temu w trakcie użytkowania możesz dokupować kolejne moduły.

### 2.6 Z kablem czy bez kabla?

To nie widzę różnicy. Z jednej strony generalnie im więcej elektroniki w urządzeniu, tym większe prawdopodobieństwo, że coś się zepsuje. Z drugiej strony jeśli w kuchni masz jedno gniazdko i tak już zajęte przez toster, to większy komfort będziesz miał z bezprzewodowym blenderem.

### 2.7 Ile waży i czy dobrze leży?

Pamiętaj, że rozmawiamy o blenderze ręcznym, czyli takim, który przez cały czas używania będzie w Twoich dłoniach. Czasami będzie to kilka sekund (posiekanie cebuli), czasami kilka minut (zmiksowanie zupy na krem), a w niektórych przypadkach kilkanaście (posiekanie główki kapusty, marchewki i selera na surówkę dla 8 osób). Ważne, aby nie był zbyt ciężki oraz pewnie leżał w ręce.

### 2.8 Mycie w zmywarce

Zwróć uwagę czy końcówki można myć w zmywarce. Jest to już raczej standard, ale warto mieć pewność.

## 3. W czym pomoże Ci blender przy przyrządzaniu pizzy?

### 3.1 Sos pomidorowy

Przede wszystkim blender pomoże Ci w przygotowaniu sosu pomidorowego. Zblenduje pomidory z puszki wraz z bazylią na gładką masę. Z blenderem zajmie Ci to nie więcej niż kilka minut.

### 3.2 Sos pesto

Ciężko byłoby mi przygotować sos pesto bez blendera. Z jego pomocą zmiksuję orzeszki piniowe, czosnek i bazylię, które są nieodzownym składnikiem pesto. Oczywiście można to zrobić w moździerzu lub nawet w ciężkich warunkach za pomocą zwykłego noża, ale blender skraca proces do dosłownie kilku minut.

### 3.3 Sos bolognese

Z blenderem przygotujesz bazę do sosu bolońskiego w kilka chwil. Marchewka, cebula i natka pietruszki poszatkuje się błyskawicznie i już masz gotową bazę do gotowania sosu.

### 3.4 Sos czosnkowy

W kilka sekund posiekasz czosnek, który po dodaniu do oliwy i przegryzieniu się przez kilka godziny da aromatyczny sos czosnkowy. Możesz go wykorzystać jako składnik pizzy lub może posłużyć Ci do skropienia pizzy po wierzchu.

### 3.5 Ser mozzarella i parmezan

Blender pomoże Ci w starciu sera na grubsze wióry (mozzarella) i mniejsze wiórki (parmezan). Grubsze wióry wykorzystasz do posypania pizzy po wierzchu, a parmezan przyda Ci się do wykończenia pizzy Fiorentina lub do sosu pesto.

Nie liczyłbym na to, że blender potniej ser na plastry. Lepiej zrobić to ostrym nożem lub specjalnym nożem do sera. Próbowałem, "plastry" wychodzą poszarpane i pozgniatane.

### 3.6 Wyrabianie ciasta na pizzę

Czytałem, nie próbowałem osobiście, że niektóre blendery mają końcówkę, która pozwala na wyrobienie generalnie ciasta i ciasta na pizzę też. Nie wiem na ile jest to dobre rozwiązanie. Jeśli masz doświadczenie, daj znać, bardzo chętnie dowiem się więcej od Ciebie w temacie.

## 4. Jakiego blendera używam?

1. Używam Braun 4191 w wersji podstawowej, do którego dokupiłem parę końcówek i ostrzy, m.in. końcówkę do koktajlów/kruszenia lodu i przystawkę do szatkowania.
2. Blender ma 600 W mocy i radzi sobie bez problemu z kruszeniem lodu, siekaniem orzechów laskowych czy ścieraniu kawałków sera grana padano.
3. Podoba mi się to, że można było go kupić za całkiem rozsądne pieniądze i z czasem dokupować potrzebne końcówki (np. do koktajlów/lodu czy do surówek).
4. Używam go od 2007 roku i jak dotychczas bez awarii. Nie wiem czy jest jeszcze dostępny w sprzedaży. Na pewno są do kupienia jego następcy.

<a href="/blender-braun-ceneo">Sprawdź Blender Braun 4191 na Ceneo &gt;&gt;</a>

## 5. Jak obsługiwać blender bezpiecznie?

### 5.1 Zawsze "od siebie"

Pamiętaj, aby zawsze trzymać ostrza blendera "od siebie", aby uniknąć przypadkowego wciągnięcia ubrania lub biżuterii, albo zranienia się.

### 5.2 Odłącz od prądu

Jeśli wymieniasz końcówkę lub ostrze, pamiętaj aby odłączyć blender od prądu. Dzięki temu unikniesz przypadkowego zranienia się

### 5.3 Dbaj o ostrość noży

Im ostrzejsze są ostrza, tym mniej siły i czasu potrzebujesz, aby coś zmiksować. Im bardziej musisz naciskać, tym większa szansa, że coś się pośliźnie lub stracisz kontrolę na blenderem. Dlatego dbaj o ostrość.

## 6. Kilka porad odnośnie używania blendera w kuchni

### 6.1 Jeśli miksujesz coś "w proszku"

Najpierw delikatnie wymieszaj łyżką lub końcówką blendera, a dopiero później miksuj, zaczynając od najwolniejszych obrotów. Dzięki temu unikniesz "eksplozji" mąki czy kakao po całej kuchni.

### 6.2 Jeśli miksujesz coś "w płynie"

Wlej płyn do naczynia jako pierwszy, a następnie pozostałe składniki. Unikniesz grudek oraz tego, że sucha składniki przykleją się do powierzchni naczynia.

### 6.3 Zachowaj trochę miejsca na górze

Napełniaj pojemnik rzeczami do miksowania nie więcej niż do 2/3 wysokości, szczególnie gdy blendujesz rzeczy gorące (zupy) lub bardzo płynne.

### 6.4 Potnij na mniejsze kawałki

Jeśli jest taka możliwość, potnij rzeczy, które będziesz blednować na mniejsze kawałki. Dzięki temu podczas blendowania duże kawałki "nie pójdą" do góry i się zblendują.

### 6.5 Przepłucz zaraz po użyciu

Jeśli nie chcesz zdrapywać resztek zmiksowanego sosu lub zupy z blendera, wystarczy, że od razu po użyciu przepłuczesz końcówkę pod bieżącą wodą.

### 6.6 Nie zostawiaj ostrzy brudnych

Lepiej po użyciu umyj ostrza pod bieżącą wodą i wysusz.

## A jak to wygląda u Ciebie?

Chcesz podzielić się swoimi poradami odnośnie blendera? Daj znać w komentarzach.
