---
title: "5 tanich jak barszcz akcesoriów do pizzy, które polecam i używam"
date: "2016-03-22T21:55:49.000Z"
categories: 
  - "akcesoria"
featuredImage: "./images/lista-akcesoriow.jpg"
---

Wybrałem dla Ciebie tylko te najpotrzebniejsze akcesoria, które pomogą Ci osiągnąć największy efekt, przy najmniejszym nakładzie pieniędzy. Jeśli dobrze wszystko zorganizujesz, nie zapłacisz więcej niż kilkadziesiąt złotych. Jeśli chcesz dokładny zestaw, który używam, jest to wydatek ponad 300 zł. Ale w zupełności wystarczy Ci ten tańszy.

W artykule znajdują się linki afiliacyjne, kliknięcie w nie nic Ciebie nie kosztuje, ale mi może pomóc. Jeśli kupisz coś z ich pomocą zarobię na tym prowizję. Polecam tylko produkty, które osobiście miałem okazję testować i używać oraz uważam, że mogą pomóc Ci w upieczeniu jeszcze lepszej pizzy.

# 1\. Kamień do pizzy

![Kamień do pizzy](./images/kamien-do-pizzy-300x201.jpg)

Kamień do pizzy

Jeżeli możesz kupić tylko jedną jedyną rzecz, która pomogłaby Ci w pieczeniu pizzy, zdecydowanie polecam Ci kamień do pizzy. Jeśli Twoja kuchnia jest tak mała i tak przeładowana akcesoriami, że nie zmieści się tam nawet szpilka, usuń, wyrzuć lub wystaw na Tablica.pl co się da i zwolnij miejsce dla kamienia do pizzy. Kamień to rzecz, którą bardzo pomoże Ci, jeśli chcesz wejść na wyższy poziom robienia pizzy.

## Dlaczego tak polecam kamień do pizzy?

1. Kamień równomiernie rozprowadza ciepło po całej pizzy i wchłania wilgoć z ciasta. Dlatego ciasto jest bardziej chrupiące od spodu i nie jest wyschnięte na górze.
2. Zresztą poczujesz ten zapach, gdy położysz rozwałkowane ciasto na rozgrzany kamień. Zobaczysz jak "pracuje" ciasto już od pierwszego kontaktu z kamieniem. Spód ciasta prawie od razu się "zetnie" i ciasto zacznie lekko rosnąć.
3. Pizza jest gotowa w dosłownie kilka minut. U mnie pieczenie pizzy na kamieniu trwa ok. 4-5 minut przy ustawionej temperaturze na maksymalną, tj. prawie 250 stopni Celsjusza.
4. Ciasto mniej przywiera. Używając kamienia, pizza ma mniejszą tendencję do przywierania.

## Jaki kamień?

Osobiście używam kamienia Kuchenprofi. Jest to prostokątny kamień do pizzy, trochę większy niż tradycyjna pizza o średnicy 30 cm. Polecam bardziej kamień prostokątny niż okrągły. Prostokątny jest bardziej uniwersalny, bo możesz piec na nim pizzę okrągłą i prostokątną oraz np. wypiekać chleb.

- <a href="/kamien-kuchenprofi" target="_blank">Kamień do pizzy, który polecam &gt;&gt;</a>
- <a href="/jak-zostalem-wlascicielem-kamienia-pizzy-za-0-zl/" target="_blank">Najtańszy kamień: od 0 zł jeśli skorzystasz z mojej porady opisanej tu &gt;&gt;</a>

# 2\. Łopatka do pizzy

![Największy blog o domowym pieczeniu pizzy. Sprawdzone przepisy na pizze, ciasto i sosy. Upiecz w domu pizzę jak z włoskiej pizzerii](./images/DSC08250FIX-300x227.jpg)

Łopatka do pizzy

Jeśli używasz kamienia do pizzy, pojawia się problem, jak nałożyć przygotowaną pizzę na gorący kamień, który już jest w piekarniku? Z pomocą przychodzi łopatka do pizzy. Jej jedynym celem jest przeniesieni przygotowanej pizzy do piekarnika, a następnie z piekarnika na talerz. Nic więcej:) Polecam! Zwykle drewniana łopatka do pizzy wymaga natarcia olejem lub oliwą przed pierwszym użyciem. Tłuszcz chroni drewno. Następnie przed każdym położeniem ciasta na łopatce, podsyp ją mąką. Dzięki temu łatwiej będzie Ci zsunąć pizzę z łopatki na kamień tak, aby składniki pizzy i ser nie zjechały z pizzy wprost na rozgrzany kamień.

- <a href="/lopatka-kuchenprofi" target="_blank">Łopatka którą polecam &gt;&gt;</a>
- Najtańsza łopatka: 0 zł jeśli użyjesz domowej drewnianej deski, która ma nie więcej niż 1 cm grubości lub uwaga! pokrywka antytłuszczowa.

# 3\. Mata silikonowa do wałkowania ciasta

 

Uważam z pełną odpowiedzialnością, że mata silikonowa jest nawet ważniejsza od silikonowego wałka. Dobra mata z silikonu, który zapobiega nadmiernemu przywieraniu nieocenienie pomaga w rozwałkowaniu ciasta tak, aby nie przywierało, darło się czy zaciągało. Osobiście polecam matę, która służy nie tylko za stolnicę, ale również możesz na niej piec w piekarniku. Różnica w cenie nie jest duża, a tak uniwersalność jest warta swojej ceny.

- <a href="/mata-tiross" target="_blank">Mata którą polecam &gt;&gt;</a>
- Najtańsza mata: od 24 zł

# 4\. Silikonowy wałek

 

Wałek polecam szczególnie na początku. Można bezstresowo zamienić kulkę ciasta w placek o średnicy 30 cm. Docelowo zdecydowanie polecam „rozwałkowywanie” ciasta rękoma. Ale na początek wałek będzie bardzo dobrym rozwiązaniem, szczególnie ten silikonowy i w parze z matą.W dodatku zajmie Ci to o wiele mniej czasu, niż gdybyś robił to tradycyjnym drewnianym wałkiem. Co więcej, nie potrzebujesz tyle mąki do podsypywania. Wystarczy dosłownie odrobina. Polecam wałek z wyginanymi rączkami. Dzięki temu masz większą możliwość manewru i możesz wałkować bezpośrednio na blasze.

- <a href="/walek-lurch" target="_blank">Wałek, który polecam &gt;&gt;</a>
- Najtańszy silikonowy wałek: od 24 zł

# 5\. Radełko

![Radełko Oxo z antyprzywieralną powłoką](./images/radelko-300x201.jpg)

Radełko Oxo z antyprzywieralną powłoką

Ten gadżet jest wisienką na torcie. Masz już 4 powyższe i brakuje Ci tylko jednego. Jest tylko jeden sposób, aby podzielić pizzę w mgnieniu oka i nie narobić bałaganu:-) Z pomocą przychodzi radełko. Najpierw „jedziesz” radełkiem góra-dół, przekręcasz pizzę o 90 stopni i jeszcze raz. Masz już 4 kawałki. A następnie jeszcze na ósemki, jeśli jest taka potrzeba. W sumie przy odrobinie wprawy zajmie Ci to 20 sekund. Sprawdź sam.

Osobiście używam radełka plastikowego OXO z antyprzywieralną powłoką. Jest duże, nie trzeba wkładać siły i w dodatku można kroić bezpośrednio na patelni (przydaje się przy omletach). Oczywiście w zupełności Ci wystarczy zwykłe metalowe radełko.

- <a href="/radelko-oxo" target="_blank">Radełko OXO, który polecam &gt;&gt;</a>
- Najtańsze radełko: od 8 zł

# Podsumowując

- W sumie zestaw akcesoriów w najtańszej wersji wyniesie Cię 56 zł.
- Gdybyś chciał kupić dokładnie taki sam zestaw jak mój, jest to koszt 328,90 zł.

# Dodatkowe (trochę droższe) akcesoria

Zastanów się jeszcze na tymi akcesoriami. Nie są to tanie rzeczy, ale naprawdę świetne jeśli chodzi o robienie pizzy i warte swoich pieniędzy!

## Domowy piec do pieczenia pizzy

![piec-do-pizzy](./images/piec-do-pizzy-298x300.png) Generalnie z piecem do pizzy możesz upiec pizzę… wszędzie! Piec jest niewielki, mobilny, osiąga bardzo wysoką temperaturę, przez co pizza wychodzi już po kilku minutach chrupiąca. Piec który posiadam to wydatek ok. 500 zł

<a href="/optima-electra-pizza-express-napoli/">Więcej &gt;&gt;</a>

## Stal do pizzy

![Stal do pizzy](./images/stal-do-pizzy-1-300x300.jpg)

Stal do pizzy

To moje osobiste odkrycie! Znalazłem na amerykańskim Amazonie firmę Bakingsteel, która sprzedaje kawał stali. Otóż ten kawał stali jest niesamowicie skuteczny jeśli chodzi o pieczenie pizzy. Generalnie wkłada się do piekarnika, jak kamień; nagrzewa się jak kamień; piecze pizzę o wiele lepiej niż kamień! Dlaczego tak się dzieje? To proste. Stal magazynuje o wiele więcej ciepła niż zwykły kamień i bardzo szybko je przekazuje w kontakcie z ciastem, więc pizza wychodzi jeszcze lepiej wypieczona. Dodatkowo stal jest… niezniszczalna (w domowych warunkach ;-)). Najgorsze co może się stać, to że pordzewieje. Wtedy trzeba przetrzeć ściereczką.

Stal to wydatek ok. 400-500 zł. Do kupienia na niemieckim Amazon lub bezpośrednio od sprzedawcy.

<a href="/stal-do-pieczenia/">Więcej &gt;&gt;</a>
