---
title: "Pizza z bobem i szynką parmeńską"
date: "2015-07-14T20:27:14.000Z"
categories: 
  - "przepis-na-pizze"
tags: 
  - "bob"
  - "czarne-oliwki"
  - "kminek"
  - "oregano"
  - "ser-mozzarella"
  - "sos-marinara"
  - "sos-pomidorowy"
  - "tymianek"
featuredImage: "./images/pizza-z-bobem-szynka-parmenska.jpg"
---

Lubię wykorzystywać sezonowe warzywa i owoce na moich pizzach. Bób takim właśnie jest, a teraz jest szczyt sezonu bobowego. Ugotowałem poprzedniego dnia trochę więcej bobu, niż moja rodzina była w stanie zjeść… Pomyślałem, dlaczego nie zrobić pizzy z bobem? Użyłem sosu marinara, który lepiej pasuje do bobu. W dalszej części dowiesz się jak ugotować bób, aby był lżejszy w trawieniu.

## 1\. Lista składników

Aby przygotować pizzę potrzebujesz następujących składników:

- <a title="Przepis na ciasto podstawowe" href="/przepis-na-ciasto-na-pizze/">ciasto podstawowe (tu znajdziesz przepis)</a>
- <a title="Przepis na sos pomidorowy" href="/sos-pomidorowy/">sos pomidorowy (tu znajdziesz przepis)</a> lub <a title="Przepis na sos marinara" href="/sos-marinara/">sos marinara</a>
- <a title="Ser do pizzy" href="/jaki-ser-wybrac-do-pizzy/">ser mozzarella (tu znajdziesz więcej na temat serów do pizzy)</a>
- bób (świeży latem, mrożony w innych porach roku)
- szynka parmeńska
- oliwki
- oregano

## 2\. Przygotowanie ciasta

- Jeśli chcesz zrobić pizzę na cienki cieście, <a title="Przepis na ciasto podstawowe" href="/przepis-na-ciasto-na-pizze/">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a title="Przepis na pizzę na grubym cieście" href="/jak-zrobic-ciasto-na-pizze-jak-w-pizza-hut/">przepis znajdziesz tu</a>. Z przepisu wyjdą Ci dwie pizze o średnicy ok. 30 cm. Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

<a title="Przepis na sos pomidorowy" href="/sos-pomidorowy/">Przepis na sos pomidorowy znajdziesz tu</a>, a na <a title="Przepis na sos marinara" href="/sos-marinara/">sos marinara tu</a>.

## 4\. Rozwałkowywanie ciasta

<a title="Rozwałkowywanie ciasta" href="/jak-walkowac-ciasto-pizzy/">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

### Przygotowanie bobu

- Przygotuj bób.
- Przepłucz go dokładnie.
- Wrzuć do wrzącej wody i gotuj przez 5–7 minut. Tyle gotuje się młody bób. Starego nie kupuj i nie gotuj:-)
- Wody powinno być 2x więcej niż bobu.
- Dodaj do wody łyżeczkę soli, cukru, kminku całego i tymianku. Te dwa ostatnie, aby zmniejszyć szanse na gazy i wzdęcia.
- Po ugotowaniu odcedź i przepłucz zimną wodą. Dzięki temu bób zachowa zielony kolor.
- Bób powinnien być ugotowany i lekko twardy zarazem. Bez problemu pozbawisz go skórki zwyczajnie wyciskając.

### Pozostałe składniki

- Najpierw nałóż sos pomidorowy. Najlepiej zrobisz to chochelką lub łyżką. Pamiętaj, aby zachować 1 cm odstęp bez sosu pomiędzy brzegiem ciasta a sosem. Dzięki temu nie ubrudzisz sobie rąk sosem, gdy będziesz chciał jeść rękoma.
- Posyp serem, wedle uznania.
- Na koniec wrzuć jeszcze parę oliwek na wierzch, daj szczyptę oregano oraz tymianku (walczymy z gazami;-)).
- Po wyciągnięciu z piekarnika połóż najpierw na pizzę plastry szynki, a następnie bób.

Jeśli chcesz poeksperymentować

- Użyj plastrów boczku, zamiast szynki. Wolę szynkę, bo jest lżejsza, a na pizzy i tak już jest ciężki bób.

## 6\. Pieczenie

<a title="Jak ustawić piekarnik do pieczenia pizzy" href="/jak-ustawic-piekarnik-pieczenia-pizzy/">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.
