---
title: Poznaj historię twórcy najbardziej kontrowersyjnej pizzy świata
date: 2017-06-10T20:36:18.000Z
categories: 
  - inne
---

8 czerwca 2017 roku w wieku 83 lat zmarł Sam Panopoulos, Kanadyjczyk greckiego pochodzenia. Gdy się o tym dowiedziałem i poznałem historię jego pizzy, pomyślałem sobie: ha! ale historia, cieszę się że ją stworzył, ciekawe czy kiedyś mi się uda zrobić taką pizzę, którą będzie jadł cały świat. Generalnie właściciele pizzerii powinni uczcić to minutą ciszy. Ta pizza znajduje się w menu większości pizzerii na świecie i uchodzi za... najbardziej kontrowersyjną…

Stworzył ją w czasach, gdy pizza dopiero zdobywała świat. W czasach gdy o pizzy pepperoni nikt jeszcze nie słyszał, a szczytem eksperymentowania była pizza z pasztetową. W czasach, w których nikt nie produkował pudełek na pizzę, tylko wykorzystywało się kartony z pobliskiego meblowego. W czasach, w których słodko-kwaśny smak ludzie znali tylko z kuchni chińskiej.

1. Nazwa ten pizzy wzięła się od marki puszek w których była pakowany jej główny składnik.
2. Niemcy twierdzą, że ta pizza pochodzi w prostej linii od tostów, które prawdopodobnie powstały w Niemczech, a już na pewno zostały tam spopularyzowane przez Clemensa Wilmenroda. W latach pięćdziesiątych i sześćdziesiątych prowadził on program kulinarny w niemieckiej telewizji "Bitte in zehn Minuten zu Tisch", w których prezentował także "egzotyczne" potrawy, które mogły powstać z produktów dostępnych w tamtych czasach w niemieckich sklepach. Ponieważ były to czasy powojenne, charakteryzowały
3. Na początku nikt jej nie lubił. Ale chwilę później wybuchło szaleństwo, ponieważ w tamtych czasach nikt nie mieszał smaku słodkiego i wytrawnego.
4. Na początku 2017 roku osobistą wojnę tej pizzy wydał prezydent Islandii, który powiedział, że gdyby mógł, zakazałby tej pizzy.
5. Odpowiedział mu premier Kanady, który uważa tę pizzę za "narodowe danie" obok syropu klonowego oraz frytek z serem (które nota bene też polewa się czasem syropem klonowym).
6. Anthony Bourdain w jednej ze swoich telewizyjnych podróży odwiedził rzymską pizzerię. Chciał żartować sobie z tej pizzy wraz z szefem kuchni. Włoski szef kuchni podjął wyzwanie i przyrządził ją rewelacyjnie. Tym bardziej, że w swoim menu miał mnóstwo tego typu połączeń.

Osobiście uwielbiam :-) #TeamPineapple Uwielbiam połączenia słodko (soczysto-słodkie) - wytrawne, a taka właśnie jest ta pizza. Czasami lubię podkręcić smak i dodać trochę pikanterii podrzucając na pizzę posiekaną papryczkę chili.

Panie i Panowie, oto pizza hawajska.

![](pizza-hawajska-s-1-300x168.jpg)

Jeśli ktoś ma ochotę, załączam mój przepis na pizzę hawajską w trzech wydaniach -> <a href="/pizza-hawajska/">https://domowa.pizza/pizza-hawajska/</a>
