---
title: "Jakie drożdże do pizzy?"
date: "2015-01-16T19:15:05.000Z"
categories: 
  - "skladniki"
tags: 
  - "ciasto-na-pizze-przepis-drozdze"
  - "drozdze"
  - "drozdze-instant-a-swieze"
  - "drozdze-suszone"
  - "jakie-drozdze-do-pizzy"
featuredImage: "./images/2015-01-10-13.36.23.jpg"
---

Jakie drożdże najlepiej użyć do pizzy? Drożdże suszone, świeże a może instant. Dowiedz się wszystkiego czego potrzebujesz na temat drożdży do pizzy. Każde z nich mają swoje wady i zalety.

Po przeczytaniu tego postu dowiesz się:

- jak się używa drożdże suszone, świeże i instant,
- jak przygotować drożdże do ciasta na pizzę
- na co zwrócić uwagę przy przygotowaniu drożdży,
- jakie się wady i zalety poszczególnych rodzajów drożdży,
- które drożdże do pizzy polecam.

## 1\. Drożdże świeże

- Kupisz je zwykle w kostkach po 100 gramów. Aby je aktywować, potrzebujesz przygotować zaczyn (rozczyn) składający się z ciepłej wody oraz opcjonalnie szczypty cukru i łyżeczki mąki.
- Trwałość świeżych drożdży zwykle wynosi ok. 2 tygodni, dlatego przed zakupem zawsze sprawdź datę przydatności do spożycia.
- Osobiście używam świeżych drożdży. Mam poczucie kontroli nad całym procesem przygotowania ciasta, zaczynając od tego, że w sklepie mogę sprawdzić stan drożdży.

[Proces przygotowania zaczynu (rozczynu) opisałem dokładnie w rozdziale odnośnie przygotowania ciasta na pizzę.](15)

## 2\. Drożdże suszone

- Kupisz je w saszetkach. Aby je aktywować, przygotowujesz zaczyn rozpuszczając je w ciepłej wodzie i opcjonalnie dodając szczyptę cukru i łyżeczkę mąki.
- Trwałość suszonych drożdży wynosi nawet 2 miesiące. Jeśli kupujesz większą ilość, przechowuj je w suchym miejscu.
- Minusem jest to, że czasami do ciasta trzeba ich dodać np. 3 gramy:-) Bardzo ciężko to odmierzyć.

## 3\. Drożdże instant

- To inny rodzaj drożdży niż suszone. Drożdże instant zwykle dodaje się bezpośrednio do suchych składników ciasta i są aktywowane przez dodanie wody w odpowiedniej temperaturze. Szczegóły przeczytasz na opakowaniu.
- Różnią się ilością wody, którą zawierają oraz sposobem aktywowania ich działania. Świeże drożdże zostały pozbawione ok. 30% wody. Suszone i instant są uboższe o ok. 90% wody.
- Polecam świeże drożdże z kilku powodów
    - Najłatwiej je dostać.
    - Mogę w łatwy i szybki sposób sprawdzić czy są żywe i czy urosną przygotowując zaczyn.
    - Są najtańsze.
    - Mam największe doświadczenie w używaniu tego rodzaju drożdży i ciężej mi zmienić przyzwyczajenie.
- Moja rada: zamiast gromadzić na zapas lub kupować z wyprzedzeniem świeże drożdże, najlepiej jest kupić je przed pieczeniem pizzy. Lepiej nie ryzykować użycia przeterminowanych drożdży lub takich, które nie przekroczyły jeszcze terminu, ale trochę już przeleżały w lodówce.
- Odnośnie drożdży instant i suchych, generalnie takie drożdże można dłużej przechowywać niż drożdże świeże. Różnica jest taka, że drożdże suszone wymagają wymieszania z wodą i cukrem, aby się aktywowały; natomiast drożdże instant nie wymagają aktywowania – wystarczy, że dodasz je do mąki.
- Podobnie jak w przypadku drożdży suszonych, bardzo ciężko odmierzyć te kilka gramów:-) O wiele łatwiej odmierzyć np. 10 gramów drożdży świeżych.

## Jak przygotować drożdże do ciasta - zaczyn (rozczyn)

Na początku przygotowujemy zaczyn. Naczyn robię, aby “ruszyć” drożdże, aby zaczęły pracować. Co więcej, jestem w stanie stwierdzić czy drożdże są ok. Gdybym dodał je do ciasta, mógłbym zmarnować całą mąkę, gdyby okazało się, że drożdże nie działają. Lepiej to sprawdzić przygotowując zaczyn.

Do naczynia dodajemy:

- 1/10 kostki drożdży (ok. 10 gramów),
- szczyptę cukru,
- łyżeczkę mąki,
- oraz 5 łyżek ciepłej wody.

Taka ilość drożdży wystarczy Ci na ok. pół kilograma mąki według <a href="/przepis-na-ciasto-na-pizze/">mojego przepisu standardowego przepisu na ciasto na pizzę</a>.

1. Woda powinna mieć temperaturę ok. 30-40º Celsjusza. Nie przejmuj się, jeśli dodasz za zimną, drożdże dadzą radę. Większej szkody narobisz, gdy chcesz dodać za ciepłą. Możesz “zabić” drożdże i ciasto nie wyrośnie.
2. Energicznie mieszając łyżką przez 30 sekund wymieszaj składniki do uzyskania jednolitej konsystencji. Następnie odstaw zaczyn do wyrośnięcia w ciepłe i nie przewiewne miejsce. Jeśli brakuje Ci takiego miejsca w domu, zwykle środek piekarnika jest takim miejscem.
3. Podobnie jak w przypadku temperatury wody, nie przejmuj się jeśli będzie za zimno. Drożdże jakoś ruszą:)

## Mrożenie drożdży świeżych

W moim standardowym przepisie na kilogram mąki zużywam 20 gramów drożdży. Opakowanie ma zwykle 100 gramów. Co zrobić z resztą drożdży? Można jest zamrozić. Po rozmrożeniu drożdży będą tak samo dobre jak przed zamrożeniem.

- Podziel drożdże na mniejsze części, najlepiej po 10 gramów.
- Zapakuj każdą część osobno do woreczka foliowego i szczelnie zawiń.
- Wsadź do zamrażarki.
- Nie trzymaj ich dłużej niż miesiąc.

## Jak przeliczyć drożdże suszone, świeże i instant

<a href="/przelicznik-drozdzy/">Zobacz jak przeliczyć drożdże suszone, świeże i instant z jednych na drugie</a>.

## Pizza bez drożdży?

<a href="/pizza-na-zakwasie-bez-drozdzy/">Zamiast drożdży możesz użyć zakwasu i zrobić pizzę na zakwasie bez drożdży. Sprawdź jak taką pizzę można zrobić.</a>

## Jakie są Twoje doświadczenia z drożdżami?

Jakie są Twoje doświadczenia z drożdżami? Może w inny sposób przygotowujesz zaczyn? A może w ogóle go u Ciebie nie ma? Daj znać w komentarzach lub napisz do mnie.
