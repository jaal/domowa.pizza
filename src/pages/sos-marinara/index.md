---
title: Sos marinara
date: 2015-03-28T13:22:04.000Z
categories: 
  - danie-weganskie
  - danie-wegetarianskie
  - przepis-na-sos
tags: 
  - bazylia
  - cebula
  - czosnek
  - natka-pietruszki
  - puszka-pomidorow
featuredImage: sos-marinara.jpg
---

Wyrazisty i lekko pikantny. Sos marinara jest prosty i szybki w przygotowaniu. Dodatkowo pobierz darmowy PDF z 12 innymi przepisami na sos do pizzy.

Obok sosu pomidorowego to najczęściej spotykany sos do pizzy. Dzięki cebuli i czosnkowi, ma w sobie coś! Jest bardziej wyrazisty niż tradycyjny sos pomidorowy i może służyć za składnik sam w sobie. Jest bardzo prosty i szybki w przygotowaniu. Potrzebujesz 3 głównych składników oraz ok. 20 minut na przygotowanie.

Będziesz potrzebować następujących składników:

- Puszka pomidorów (najlepiej krojone, ale jeśli masz całe, też sobie poradzisz)
- Cebula
- Czosnek
- Bazylia
- Natka pietruszki (opcjonalnie)
- Sól
- Pieprz
- Oliwa

### Sos wegetariański

Sos jest wegetariański.

### Sos wegański

Sos jest wegański.

## 1\. Przygotowanie składników

Przelej zawartość puszki przez sitko, aby oddzielić pomidory od soku pomidorowego. Sok pomidorowy odstaw do osobnego naczynia. Połowę odsączonej zawartości puszki zblenduj na gładką masę, a połowę zostaw w kawałkach. Dzięki temu sos będzie miał ciekawą fakturę. Jeśli nie masz blendera, po prostu posiekaj kawałki pomidorów.

Zblenduj (lub bardzo drobno pokrój) cebulę i czosnek. Czosnek możesz przepuścić przez praskę.

Bazylię (i opcjonalnie natkę pietruszki) drobno pokrój.

## 2\. Przygotowanie sosu

Wrzuć na 2-3 minut na rozgrzaną oliwę. Jak tylko cebula i czosnek nabiorą koloru, dodaj pomidory i duś pod przykryciem ok. 10 minut. Następnie dodaj posiekaną bazylię (plus opcjonalnie natkę pietruszki) i duś jeszcze przez 5 minut. Gdyby sos był zbyt gęsty, dodaj soku pomidorowego, którego odsączyłeś na początku.

Teraz masz do wyboru dwie opcje:

### Opcja 1

Nic więcej nie rób, wystudź sos i nakładaj na pizzę. Lubię, gdy sos nie jest super gładki, tylko ma w sobie kawałki czy to pomidora czy cebuli.

### Opcja 2

Jeśli lubisz gładki sos, blenduj go. Wtedy wszystkie większe kawałki czosnku lub cebuli oraz pomidorów wyjdą na gładką masę. Jeśli nie masz blendera, po prostu przetrzyj przez sitko.

## 3\. Podkręć swój sos marinara

### 3.1 Sos marinara ze świeżych pomidorów

Możesz użyć dojrzałych (lub nawet przejrzałych) świeżych pomidorów, jeśli dostaniesz w dobrej cenie. Jeśli przygotowujesz ten sos w okolicach sierpnia-września, są duże szanse, że takie właśnie dostaniesz.

Na każdym pomidorze na górze i na spodzie zrób nacięcie w kształcie „iksa”. Dzięki temu łatwiej będzie Ci je obrać. Sparz pomidory i obierz ze skórki. Wytnij nasiona, a pozostałą część drobno pokrój.

Dalej działaj według przepisu.

### 3.2 Dodaj suszonych ziół oprócz świeżych

Możesz wykorzystać suszone oregano, bazylię i tymianek. Wystarczy po pół łyżeczki każdego z suszonych ziół.

## Pizze z sosem marinara

https://domowa.pizza/pizza-z-sosem-marinara-oliwkami-i-kaparami/

https://domowa.pizza/pizza-z-bobem-i-szynka-parmenska/

## I gotowe!

Jak Ci poszło? Jaki smakuje? Chcesz coś zmienić lub dodać? Daj znać w komentarzach.
