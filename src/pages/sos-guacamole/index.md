---
title: "Sos guacamole"
date: "2015-02-10T19:40:18.000Z"
categories: 
  - "danie-weganskie"
  - "danie-wegetarianskie"
  - "przepis-na-sos"
tags: 
  - "danie-weganskie"
  - "danie-wegetarianskie"
featuredImage: "./images/640px-Guacamole.jpg"
---

Ten sos idealnie nadaje się do pizzy i do dań kuchni meksykańskiej lub teksańskiej (tex-mex). Oprócz tego świetnie smakuje na kanapkach, zamiast majonezu oraz jako przekąska na stostowanym chlebie. Opcji wykorzystania salsa guacamole jest wiele, a przy okazji jest bardzo prosty, szybki i niedrogi w przygotowaniu. Zrobisz go w 7 minut.

Wybacz, że zamieszam zdjęcie z Wikipedii, jak przyrządzałem guacamole na potrzeby tego przepisy, było już ciemno na zewnątrz i zdjęcie wyszło bardzo ciemne i brzydkie. Żeby nie wstrzymywać publikacji przepisu, wrzuciłem takie zdjęcie i następnym razem wrzucę swoje:-)

Sos guacamole jest daniem wegetariańskim i wegańskim.

## 1\. Składniki

Do salsa guacamole (sos z guacamole) będziesz potrzebować następujących składników:

- dojrzały owoc awokado
- cytrynę lub limonkę
- sól (najlepiej morską)
- świeżo zmielony pieprz
- 1 papryczka chili (opcjonalnie)
- 1 ząbek czosnku (opcjonalnie)
- 1/2 cebuli szalotka (opcjonalnie)
- 1/2 pomidora bez nasion lub 2 łyżki pomidora z puszki (opcjonalnie)
- 1/2 garści świeżej kolendry (opcjonalnie)
- 3 łyżki oliwy z oliwek (opcjonalnie)

Podałem tyle składników, podczas gdy tak naprawdę rdzeń smaku to owoc, cytryna/limonka, sól i pieprz. Reszta składników jest opcjonalna, w zależności od tego, co naprawdę lubisz.

## 2\. Jak wybrać awokado?

Kup dojrzały owoc awokado. Jeśli w sklepie są tylko twarde sztuki, wystarczy że kupisz i zostawisz na kilka dni na blacie. Powinien dojrzeć i lekko zmnięknąć.

## 3\. Jak obrać awokado?

W środku awokado jest pestka. Aby się jej pozbyć, natnij owoc po długości aż do pestki, a następnie delikatnie przekręć dwie połówki. Zostaniesz z dwoma połówkami awokado, z czego jedna półowka ma pestkę. Pestki pozbędziesz się wydłubując ją łyżką.

Teraz obierz owoc ze skórki. Najlepiej to zrobić obieraczką do ziemniaków. Nie będzie Ci się rozłaził w rękach.

Są jeszcze trzy inne fajne sposoby na obranie awokado. Polecam ten filmik:

[https://www.youtube.com/watch?v=wEguGz\_OE6Y](https://www.youtube.com/watch?v=wEguGz_OE6Y)

## 4\. Rozgniatanie awokado

Pokrój dwie połówki awokado na kilka większych kawałków i wrzuć do miski. Następnie rozgnieć widelcem. Awokado powinno być trochę gładkie i trochę chropowate zarazem. Oczywiście możesz wszystko zblendować (jak tak robię z braku czasu, jak przygotowuję sos na pizzę), ale fajniej wygląda jak jest rozciapane widelcem.

Wyciśnij sok z połówki limonki/cytryny. Dolej trochę sok, aby awokado nie ściemniało.

## 5\. Dodawanie pozostały składników

Dodaj pozostałe składniki wedle uznania, tj. sól, pieprz, pokrojona papryczka chili, pokrojony w kostkę pomidor oraz jeśli lubisz bardziej ostre klimaty, czosnek i szalotkę lub czerwoną cebulę. Szczególnie polecam świeżą kolendrę (chociaż jest ciężka do dostania), która sosowi nadaje niesamowitej świeżości.

Najwyżej na końcu dolej resztę sok z cytryny, jeśli smak nie jest wyrazisty.

## I gotowe!

Masz oryginalny dodatek do pizzy, potraw meksykańskich, tortilli czy do kanapek.
