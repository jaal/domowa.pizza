---
title: "Mój najlepszy sposób na upieczenie idealnej domowej pizzy w 3 krokach"
date: "2017-06-25T20:06:19.000Z"
categories: 
  - inne
featuredImage: "pizza-caprese.jpg"
---

Często zadajcie pytanie, jak najlepiej ustawić domowy piekarnik, aby spód i góra były zrobione jak z pizzerii. Po wielu testach (idących już w setki upieczonych pizz) doszedłem do pewnego sposobu, którym chętnie się podzielę, a składa się on z 3 kroków.

## Trzy kroki do uzyskania idealnej pizzy

1. dobry przepis na ciasto
2. dobry piekarnik
3. dobry kamień lub stali

I tyle. Niczego więcej nie potrzebujesz. Na tym mógłbym zakończyć mój wpis, bo wszystkie informacje zawarłem w tych trzech punktach :-D Ok, nie będę taki, każdy z nich wymaga rozwinięcia, inaczej Cię do nich nie przekonam.

Tu są efekty mojego sposobu. Ciasto od góry i spód są idealnie zapieczone i chrupiące z ciemnymi plamami. Jak z pizzerii.

## 1\. Dobry przepis na ciasto

Skorzystaj z mojego sprawdzonego przepisu na ciasto na pizzę >> . Pamiętaj, aby:

1. użyć mąki pszennej najlepiej 450
2. trzymać się proporcji pomiędzy mąką, wodą, drożdżami i solą
3. leżakować ciasto w lodówce przez minimum 24 godziny (najlepiej 48 godzin)
4. wyciągnąć ciasto z lodówki na min. 1 godzinę przed pieczeniem, aby nabrała temperatury
5. „rozwałkować” ciasto rękoma

<a href="/przepis-na-ciasto-na-pizze/">Mój sprawdzony przepis na ciasto na pizzę &gt;&gt;</a>

## 2\. Dobry kamień lub stal

Potrzebny będzie kamień granitowy lub stal do pieczenia. Kamień szamotowy gorzej znosi bezpośredni działania grzałki grilla z góry, a to w moim sposobie jest kluczowe.

1. <a href="/kamien-do-pizzy/">O kamieniu granitowym piszę tu &gt;&gt;</a>
2. <a href="/stal-do-pieczenia/">O stali do pieczenia tu &gt;&gt;</a>

Na mojej top liście akcesoriów do pieczenia stal do pieczenia i kamień granitowy to topowa trójka (razem z piecem do pizzy).

## 3\. Dobry piekarnik

Dobry piekarnik powinien mieć dwie rzeczy:

1. grill z góry
2. wysoką maksymalną temperaturę pieczenia, min. 220 stopni Celsjusza, nie ma maksimum.

I to w sumie wystarczy, aby zrobić idealną pizzę jak z włoskiej pizzerii.

Po przeczytaniu mojego sposobu na ustawienie piekarnika może Ci się wydawać, że pizza się raz-dwa przypali i szlag ją trafi. Otóż masz rację. Jak nie będziesz uważać, to tak się może stać. Ale się nie stanie, bo opowiem Ci krok po kroku jak to zrobić.

### Jak ustawić piekarnik krok po kroku

1. Kamień idzie na pierwszą/drugą szynę od góry, czyli mniej więcej 10-20 cm od górnej grzałki.
2. Włączasz piekarnik na maksymalną możliwą temperaturę i grill z góry.
3. Nagrzewasz pusty kamień lub stal przez min. 30 minut.
4. Wkładasz pizzę na kamień lub stal za pomocą łopatki.
5. Pieczesz przez 2 minuty, obracasz ciasto o 180 stopni, a następnie pieczesz przez 2-3 minuty.
6. Wyciągasz pizzę.

I teraz bardzo ważne: grzałka powinna pracować przez cały czas pieczenia pizzy. Piekarniki działają tak, że grzeją do osiągnięcia zadanej temperatury po czym termostat wyłącza grzanie i dopiero jak temperatura spadnie do określonego poziomu, grzanie włącza się ponownie. Trzeba doprowadzić do sytuacji w której piekarnik będzie pracował przez cały czas pieczenia pizzy. Dlatego uchylam delikatnie drzwiczki piekarnika i blokuję je widelcem :-) Dzięki tej 2-3 cm szparze termostat nie jest w stanie osiągnąć zadanej temperatury i przez cały czas pieczenia grzałka pracuje.

## Ryzyka

1. Kamień nie wytrzyma tak intensywnej pracy grzałki i pęknie. Dlatego najlepszym rozwiązaniem dla tego sposobu jest stal do pizzy.
2. Przypalisz pizzę. Tak też się może zdarzyć, zakładam nawet, że pierwsza pizza taka u Ciebie wyjdzie ;-) Poznasz swój piekarnik i następnym razem będziesz już wiedzieć.

## I gotowe! Powodzenia i dajcie znać jak poszło.
