---
title: "Sos sfincione"
date: "2014-12-11T13:53:11.000Z"
categories: 
  - przepis-na-sos
tags: 
  - anchois
  - cebula
  - kapary
  - oliwa-z-oliwek
  - pomidor
meta: 
    title: "Sos sfincione - tradycyjny sycylijski sos do pizzy"
    description: "Przepis na sos sfincione - spróbuj tradycyjnego sycylijskiego sosu do pizzy. Przepis jest prosty i do szybkiego przygotowania - w niecałe 30 minut. Sprawdź!"
featuredImage: "DSC_0121-e1418305610357.jpg"
---

To sos na bazie pomidorów i cebuli, który dodaje się do pizzy... sfincione;-) czyli tradycyjnej pizzy sycylijskiej. Pizza i sos pojawiły się w jednym z odcinków Masterchefa i stąd moje zainteresowanie. Wyszedł pysznie! Przygotujesz go w ok. 30 minut i składa się tak naprawdę w większości z cebuli i pomidorów. Zobacz jak przyrządzić!

Będziesz potrzebować:

- 1 dużą cebulę (biała lub czerwona)
- 50 ml oliwy z oliwek (1/3 szklanki)
- 2 puszki pomidorów
- oregano
- sól
- pieprz
- filety anchois (opcjonalnie)
- kapary (opcjonalnie)

## Jak zrobić sos sfincione krok po kroku?

1. Na patelni rozgrzej oliwę i dodaj do niej pokrojoną w piórka cebulę. Cebulę może pokroić w drobną kostkę, ale moim zdaniem lepiej na pizzy wyglądają pióra cebuli - rzecz gustu.
2. Wlej kilka łyżek wody i duś pod przykryciem przez 10 minut. Cebula zmięknie i lekko zbrązowi, a przez to nabierze słodkawego smaku. Opcjonalnie możesz dodać 2 filety anchois i kilka kaparów do smaku i dusić przez jakąś minutę.
3. Dodaj pomidory z puszki. Pomidory możesz z grubsza pociąć na mniejsze kawałki lub rozgnieść w dłoni, jeśli masz całe pomidory. Duś pod przykryciem przez kolejne 10 minut.
4. Przez ten czas sos zgęstniej i będzie się nadawał do nałożenia na pizzę. Dopraw ewentualnie solom i pieprzem.

## Kilka mały sugestii

- Przed nałożeniem wystudź go do temperatury pokojowej, aby ciasto się nie rozlazło.
- Opcjonalnie zamiast soli możesz dodać fileciki anchovies i kapary, które nadadzą sosowi fajnego smaku.
- Zamiast puszki pomidorów możesz użyć świeżych pomidorów, które trzeba sparzyć, obrać ze skórki, pozbawić nasion i pokroić w kostkę. Niestety, poza sezonem bardzo ciężko będzie Ci dostać pomidory, które w smaku będą się nadawały. Sugeruję bardziej miękkie pomidory, nawet lekko przejrzałe. Te które są serwowane w supermarketach od listopada do marca się nie nadają w ogóle.

## Pytanie do Ciebie

Jakie są Twoje doświadczenia? Jak Ci poszło przygotowaniu sosu? Łatwo, trudno? Smaczny, normalny czy taki sobie? Co nadaje się do zmiany? Daj znać w komentarzach i szczerze oceń przepis.
