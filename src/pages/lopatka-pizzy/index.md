---
title: Łopatka do pizzy
date: 2014-08-25T21:10:17.000Z
categories: 
  - akcesoria
featuredImage: DSC08250FIX.jpg
---

Jeśli masz już kamień, gorąco;-) polecam, abyś zastanowił się nad łopatką do pizzy. To bardzo przydatną rzecz w domowym pieczeniu pizzy, która ustrzeże Cię przed poparzeniami i innymi niemiłymi rzeczami.

## 1\. Dlaczego łopatka jest ważna?

Jeśli używasz <a href="/kamien-pizzy/">kamienia do pizzy</a>, pojawia się problem: jak nałożyć przygotowaną pizzę na gorący kamień, który już jest w piekarniku? W piekarniku jest ze 250° Celsjusza, kamień ma pewnie tyle samo, pizza jak to pizza, na ręce do piekarnika jej nie przeniesiesz.

Z pomocą przychodzi łopatka do pizzy. Jej jedynym celem jest przeniesieni przygotowanej pizzy do piekarnika, a następnie z piekarnika na talerz. I sprawdza się w tym bardzo dobrze.

## 2\. Jak korzystać z łopatki?

### 2.1 Podsyp mąką

Chociaż łopatka jest gładka, to jednak nie na tyle, aby pizza się z niej zsunęła. Tym bardziej, że jak ciasto ze składnikami chwilę poleży na łopatce, zacznie się przyklejać. Trzeba pomóc łopatce. Podsyp obficie mąką pszenną lub kukurydzianą powierzchnię łopatki.

Polecam mąkę kukurydzianą ponieważ:

- Nie kopci się w piekarniku
- Nie roznosi się po całej kuchni tak łatwo jak pszenna

### 2.2 Nałóż ciasto

Na podsypaną mąką łopatkę przenieś rozwałkowane ciasto. Zwróć uwagę, aby ciasto nie wystawało poza łopatkę. Na samym początku może być to problematyczne, szczególnie gdy ciasto się pomarszczy.

### 2.3 Przygotuj pizzę

Masz już ciasto na łopatce. Nałóż teraz na ciasto sos i wszystkie składniki.

Poruszaj łopatką na boki i sprawdź czy pizza się ruszą. Jeśli przywiera, weź drewnianą lub plastikową szpatułkę (zwana także łopatką kuchenną), wsadź delikanie pod ciasto i przejedź pod nim, aby oderwać je. Ciasto przywiera od wilgoci, więc im dłużej przygotowujesz pizzę na łopatce, tym większe szanse, że przywrze.

### 2.4 Zsuń pizzę na kamień

Otwórz piekarnik i oprzyj łopatkę o kamień pod niewielkim kątem. Jeżeli kąt jest za duży, na kamień zsunie się i ciasto i sos i składniki, a to już mały armagedon:-) Delikatnymi ruchami na boki i przód-tył zsuń pizzę z łopatki na kamień.

Na początku wymaga to wprawy i pierwsze dwie pizze trochę się pomarszczyły przy “zjeździe” na kamień. Czasami zsuwa się mozzarella – szczególnie jak jest to mozzarella w kulkach;-) Dlatego na początek jej nie polecam .Jeśli masz trudności ze zsunięciem, a to się zdarza na początku, skorzystaj z plastikowej łopatki do przewracania.

Gdy już oprzesz drewnianą łopatkę z pizzą o kamień, wsuń plastikową łopatkę do pizzę i delikatnie przesuń plastikową łopatkę wzdłuż łopatki drewnianej od dołu do góry lekko podważając. To powinno pomóc.

Obiecuję, że po kilka razach nabierzesz wprawy godnej mistrzów pizzy.

## 3\. Jaką łopatkę do pizzy wybrać?

Generalnie w sklepach najczęściej dostaniesz dwa rodzaje - profesjonalne metalowe i bardziej amatorskie drewniane. Jeżeli masz piec do pizzy opalany drewnem, na pewno przyda Ci się metalowa łopatka do pizzy, której rączka ma nawet metr długości. Zakładam, że należysz do 99,9999% Polaków, którzy opalanego drewnem pieca nie mają○:-) Dlatego w zupełności wystarczy Ci drewniana.

[Osobiście korzystam z łopatki Kuchenprofi](http://www.ceneo.pl/10200823#cid=7705&crid=64017&pid=5958), na której mieści się 1 okrągła pizza o średnicy ok. 30 cm. Dobrze pasuje dla pizzy robionej w piekarniku. W mojej ocenie ma dobry stosunek ceny do jakości.

[![Największy blog o domowym pieczeniu pizzy. Sprawdzone przepisy na pizze, ciasto i sosy. Upiecz w domu pizzę jak z włoskiej pizzerii](DSC08250FIX-300x227.jpg)](http://www.ceneo.pl/10200823#cid=7705&crid=64017&pid=5958)

Łopatka do pizzy Kuchenprofi w akcji

[Sprawdź łopatkę do pizzy Kuchenprofi >>](http://www.ceneo.pl/10200823#cid=7705&crid=64017&pid=5958)

## 4\. Jak dbać o łopatkę?

- Po kupieniu umyj, wysusz i nasmaruj delikatnie oliwą lub olejem. Drewno na samym początku jest chropowate i potrzebujesz tłuszczu, aby się wygładzić.
- Co jakiś czas możesz nacierać delikatnie łopatkę oliwą, właśnie po to aby nie straciła swojego poślizgu. Wtedy znacznie łatwiej będzie Ci zsunąć pizzę z łopatki na kamień.
- Dbaj aby kontakt łopatki z kamieniem i z pizzą był jak najkrótszy. Pamiętaj, że kamień ma temperaturę grubo ponad 200 stopni Celsujsza, a łopatka do pizzy jest drewniana. Im krócej, tym lepiej, raz-dwa z łopatki na kamień, z kamienia na łopatkę i łopatki na talerz.
- Przednia krawędź łopatki może się trochę ściemnić. Zazwyczaj przyczyną tego jest kontakt z gorącym kamieniem. Przede wszystkim mąka, ale również kawałki ciasta, sera czy sosu mogę zabarwić drewno na szary lub czarny kolor. Nie przejmuj się tym.
- Po użyciu otrzep z mąki i umyj gąbką pod bieżącą wodą. Jeśli możesz, nie korzystaj z płynu do mycia naczyń.
- Odradzam korzystanie ze zmywarki, o ile producent nie twierdzi inaczej. To nie jest tego typu drewno, które wytrzyma działania 70 stopni Celsjusza i mocnych środków chemicznych zawartych w kostce do zmywarki.
- Pamiętaj, aby nie kroić pizzy na łopatce. Tworzą się dziury i bruzdy od ostrza noża (lub radełka), w które wchodzą sos i mąka. Później bardzo ciężko jest zachować gładką powierzchnię, po której pizza będzie po prostu zjeżdżała.

## Daj znać!

Jakie są Twoje doświadczenia z łopatką? Jakie problemy lub fajne pomysły masz? Daj znać w komentarzach.
