---
title: "Pizza z sosem bolognese"
date: "2014-10-11T16:08:13.000Z"
categories: 
  - przepis-na-pizze
tags: 
  - oliwki
  - oregano
  - ser-mozzarella
  - sos-bolognese
---

Tak pizza połączy dwie włoskie klasyczne potrawy - pizzę i sos bolognese. Wyjdzie pysznie i wcale nie ciężko. Sekret tkwi w sposobie przyrządzenia sosu bolońskiego. Mój sos jest lekki i prosty w przyrządzeniu. Sprawdź jak zrobić taką pizzę krok po kroku.

## Będziesz potrzebować:

1. <a title="Przepis na ciasto na pizzę" href="/przepis-na-ciasto-na-pizze/">ciasto</a>
2. <a title="Sos bolognese – przepis na sos bolognese" href="/sos-bolognese-przepis-na-sos-bolognese/">sos&nbsp;bolognese</a>
3. papryka
4. ser mozzarella
5. oregano
6. oliwki

## 1\. Przygotowanie ciasta na pizzę

<a title="Przepis na ciasto na pizzę" href="/przepis-na-ciasto-na-pizze/">Cały przepis na ciasto do pizzy od a do z znajdziesz tu</a>.

## 2\. Przygotowanie sos bolognese

<a title="Sos bolognese – przepis na sos bolognese" href="/sos-bolognese-przepis-na-sos-bolognese/">Jak przygotować sos boloński</a>? Korzystam ze sprawdzonego przepisu. Polecam go, ponieważ nie jest drogi, ani trudny w wykonaniu. Pamiętaj, aby nie pominąć żadnego ze składników. Wbrew pozorom, każdy z nich jest ważny:)

## 3\. Rozwałkowywanie ciasta

Podsyp blat, stolnicę lub silikonową matę mąką. Jakiej mąki użyć do rozwałkowywania ciasta? Polecam mąkę kukurydzianą. Jest trochę droższa, ale masz większe szanse, że mąka nie rozniesie się po całej kuchnii. Obtocz kulkę ciasta w mące i zacznij rozwałkowywać ciasto. Jak rozwałkowywać ciasto na pizzę? Zacznij wałkować ciasto góra-dół. Następnie przekręć ciasto o 90 stopni i znów góra-dół. Powtarzaj tak, aż osiągniesz pożądany kształt i wielkość pizzy.

## 4\. Nakładanie składników

Zacznij od sosu bolońskiego. Sos nałóż na pizzę chochlą. Najlepiej by było, aby sos nie był gorący. Jeśli taki jest, może trochę zamoczyć ciasto i przez to zrobi się breja. Najlepiej, aby był zimny lub letni. Nakładając sos zachowaj 1 cm odstęp pomiędzy brzegiem pizzy a sosem. Dzięki temu będziesz mógł swobodnie chwycić kawałek pizzy w rękę i zjeść nie brudząc siebie.

Na sos boloński nałóż ser mozzarella, tak aby dokładnie przykrywał cały sos. Na wierzchu połóż pokrojoną w paski paprykę. Następnie posyp oregano oraz wrzuć kilka oliwek i pizza jest gotowa do pieczenia.

## 5\. Pieczenie

Cały proces pieczenia pizzy opisałem tu. Podsumowując w kilku punktach,

1. włącz grzanie w piekarniku albo na termoobieg albo na pieczenie od dołu lub pieczenie od dołu i góry,
2. wybierz maksymalną temperaturę w piekarniku - zwykle jest to 220 - 250 stopni Celsjusza,
3. włóż pizzę na 4-5 minut do nagrzanego piekarnika i doglądaj.

## I gotowe!

W niecałe 40 minut masz sytą pizzę z sosem bolognese. Co więcej, sosu jest tyle, że w zupełności Ci wystarczy na przygotowanie tradycyjnego dania kuchni włoskie - spaghetti bolognese następnego dnia.

## Składniki

- 1 kg mąki (wykorzystasz ok. 0,6 kg)
- 1 paczka drożdży (wykorzystasz 1/2 paczki z 100 gramów)
- 4 opakowania sera mozzarella (mniej więcej po jednej dużej kulce na pizzę) po 125-150 gramów każde
- 1 opakowanie świeżej bazylii (wykorzystasz 1/2 tego opakowania)
- oliwa z oliwek (wykorzystasz ok. pół szklanki)
- oliwki (wykorzystasz kilka sztuk na jedną pizzę)
- sól (pewnie masz w swoim domu)
- pieprz (również zakładam, że masz)
- oregano (wystarczy szczypta)

### Sos bolognese

- 2 marchewki
- 1 cebula
- 1 natka pietruszki
- 500 gramów mięsa wołowego lub z dodatkiem wieprzowego czy indyczego
- 3 puszki pomidorów pokrojonych
- 1 butelka wina czerwonego wytrawnego (wykorzystasz 1/2 butelki)
