---
title: "Ciasto na pizzę z mąki orkiszowej"
date: "2015-04-05T20:12:27.000Z"
categories: 
  - przepis-na-ciasto
tags: 
  - drozdze
  - maka-orkiszowa
  - sol
  - woda
featuredImage: "ciasto-na-pizze-z-maki-orkiszowej.jpg"
---

Warto dla odmiany spróbować pizzy zrobionej na mące innej niż pszenna. Przetestowałem mąkę orkiszową i byłem pozytywnie zaskoczony jej smakiem i konsystencją. Spodziewałem się, że przygotowanie ciasta będzie o wiele trudniejsze niż w przypadku mąki pszennej, ale bardzo pozytywnie się zaskoczyłem.

## Dlaczego warto używać mąki orkiszowej?

- Mąka orkiszowa jest bogata w błonnik, który wspomaga pracę jelit.
- Oprócz błonnika to również źródło żelaza, wapnia, cynku i potasu oraz witamin z grupy B i PP
- Orkisz zapewnia nasycenie na dłużej, co oznacza, że dłużej nie będziesz głodny.
- Gluten w orkiszu jest o wiele lepiej tolerowany niż ten w mące pszennej, również przez te osoby, które mają problemy z tolerancją glutenu

## Cena mąki orkiszowej

Ciężko znaleźć mąkę orkiszową w cenie poniżej 6 zł za kilogram. Najczęściej kupuję za ok. 7 zł za kilogram marki Melvit i Gdańskie Młyny.

## Gdzie kupić mąkę orkiszową?

Mąkę orkiszową znajdziesz w większości supermarketów. Czasami znajdziesz ją na dziale ze zdrową żywnością, ale coraz częściej po prostu na dziale z mąką. Bez problemu kupisz w Lidlu w cenie ok. 7 zł za kilogram marki Melvit.

## Będziesz potrzebować:

- ok. 4 szklanki mąki orkiszowej (500 gramów)
- <a href="/jaka-woda-ciasta-na-pizze/">ok.&nbsp;2 szklanki wody (ok. 300 gramów)</a>
- <a href="/drozdze/">ok. 10 gramów&nbsp;drożdży</a>
- 10 gramów soli
- szczypty cukru

Ciasto ze względu na większą ilość wody, może wyjść dużo delikatniejsze i bardziej miękkie niż tradycyjne ciasto na pizzę. Ale dzięki temu fajnie wyrasta podczas pieczenie, jest miękkie po upieczeniu i nie jest suche ani twarde. Jak sobie z tym poradzić, dowiesz się w dalszej części artykułu.

## Przygotowanie zaczynu

1. Weź wysoką szklankę lub kubek o grubszym szkle (będziesz energicznie mieszać łyżeczką:))
2. Dodaj do niej drożdże.
3. Dolej ok. 50 ml wody (w temperaturze ok.30-40 stopni Celsjusza)
4. Dodaj szczyptę cukru (dosłownie 1/4 łyżeczki)
5. Dodaj łyżkę mąki
6. Energicznie mieszaj przez 30 sekund
7. Na wierzchu powinny pojawić się bąble powietrza. Jeśli się pojawiły,zrobiłeś to wystarczająco energicznie.

<a title="Jak zrobić zaczyn drożdżowy do pizzy" href="/jak-zrobic-zaczyn-drozdzowy-pizzy/">Więcej na temat zaczynu znajdziesz tu.</a>

Odstaw zaczyn w ciepłe i nieprzewiewne miejsce. W ciągu 15-20 minut drożdże powinny pięknie wyrosnąć. Powstanie taka delikatna pianka na górze i zaczyn zwiększy swoją objętość nawet dwukrotnie. Drożdże są gotowe do dodanie do mąki.

## Przygotowanie ciasta na pizzę

1. Do dużej misy wsyp mąkę i zamieszaj łyżką, by ją trochę napowietrzyć. Jeśli masz w domu przesiewacz do mąki, skorzystaj z niego.
2. Dodaj wyrośnięty zaczyn i zacznij wyrabiać ciasto.
3. Ciasto wyrabiaj ruchem od zewnątrz do środka, tak jakbyś chciał nalewać na talerz zupę chochlą. Ciasto z zewnątrz zbieraj do środka i ugniataj.

Najlepsza konsystencja to taka, w której ciasto jest miękkie i “odchodzi” od rąk. Jeśli:

- ciasto się lepi o rąk – dodaj mąki
- ciasto się nie lepi w ogóle – dodaj wody
- ciasto nie lepi się do rąk, ale ma zwartą konsystencję – super, o takie ciasto chodzi

Na samym końcu dodaj sól. Dlaczego sól idzie na końcu? Sól wstrzymuje trochę proces trawienia mąki przez drożdże. Jeśli dodasz sól na tym etapie, drożdże i tak sobie poradzą, ale po co im przeszkadzać?

Możesz również dodać sól przed samym pieczeniem ciasta, czego nie polecam ponieważ może się zdarzyć, że:

- Zapomnisz dodać soli w ogóle
- Dodasz sól, ale się nie rozpuści i zostaniesz z ciastem, który mam bardziej lub mniej słone miejsca:-)

Śmiało! Spróbuj jak smakuje ciasto. Powinno być lekko słone.

Ciasto wychodzi delikatniejsze niż w tradycyjnym przepisie, zarówno podczas zarabiana jak i wałkowania. Główniej jest to spowodowane większą proporcją wody do mąki. Aby go nie zniszczyć czy podziurawić podczas wałkowania podsyp stolnicę obficie mąką pszenną, mąką kukurydzianą lub semoliną (kaszą manną). Łatwiej będzie Ci się wałkowało i dodatkowo ciasto "wchłonie" trochę mąki lub kaszy i będzie bardziej zbite.

## I gotowe!

![Pizza na mące orkiszowej](pizza-z-ciasta-na-mace-orkiszowej-300x201.jpg)

Pizza na mące orkiszowej

Daj znać jak Ci poszło! Czy i jakie problemy masz z tym przepisem?

Więcej na temat dobrych właściwości orkiszu znajdziesz tu: [https://portal.abczdrowie.pl/wlasciwosci-orkiszu](https://portal.abczdrowie.pl/wlasciwosci-orkiszu)
