---
title: "Pomóż WOŚP i poznaj wszystkie sekrety domowej pizzy"
date: "2017-01-10T19:43:28.000Z"
categories: 
  - inne
featuredImage: "olek.png"
---

Hejka :-)

Możesz upiec dwie pieczenie na jednym ogniu (dwie pizze w jednym piecu?): pomóż Wielkiej Orkiestrze Świątecznej Pomocy i poznaj wszystkie sekrety domowej pizzy oraz zrób domową pizzę od podstaw (z moją pomocą).

Zapraszam do licytowania:

1. osobistego kursu domowego pieczenia pizzy
2. moich ebooków „Sekrety domowej pizzy”.

## Osobisty kurs domowego pieczenia pizzy

Nauczę Cię krok po kroku jak przygotować ciasto, sos i na końcu zrobisz (z moją pomocą jeśli będzie potrzebna) klasyczną pizzę Margherita. Zrobimy dokładnie 4 pizze, jeśli masz powera żeby tyle zjeść :-) O składniki na Margheritę zadbam ja.

Jeśli nie masz w domu piekarnika lub Twój piekarnik to jakiś relikt przeszłości, przyniosę swój domowy piec do pizzy.

Kurs pieczenia domowej pizzy jest skierowany do osób z Wrocławia. Chyba że ktoś się bardzo uprze i będzie chciał zrobić ten kurs online, wtedy możesz licytować nawet z Honolulu.

**FAQ** Pytanie: Co jeśli nie jestem z Wrocławia, a bardzo bym chciała/chciał? Odpowiedź: Będzie ciężko. Jeśli bardzo Ci zależy, możemy umówić się na kurs online. Jeszcze nie znam szczegółów, ale będziesz zadowolona/zadowolony. Pytanie: Ile potrawa kurs? Odpowiedź: Ze wszystkim powinniśmy się zmieścić w 2 godziny. Pytanie: W jaki dzień możemy się umówić? Odpowiedź: Polecam jakąś sobotę/niedzielę, abyśmy mogli zrobić pizzę na spokojnie i bez pośpiechu. Pytanie: Co jeśli nie mam w domu piekarnika/mój piekarnik to gruchot? Odpowiedź: Pokażę Ci jak zmienić Twój piekarnik domowy piec do pizzy. Jeśli to nie pomoże, na wszelki wypadek wezmę swój piec do pizzy. Pytanie: Nie zjem wszystkich 4 pizz, które zrobię. Odpowiedź: Nie szkodzi, pokażę Ci jak ją możesz zamrozić i następnego dnia odgrzać, aby była prawie tak dobra jakie pierwszego dnia. Pytanie: Co jeśli mam nietolerancję glutenu, laktozy etc.? Odpowiedź: Zrobimy pizzę bez glutenu i laktozy.

## Książka Sekrety domowej pizzy

Moja książka „Sekrety domowej pizzy - Poznaj proste i sprawdzone sposoby na najlepszą pizzę dla Twojej rodziny i przyjaciół” to 233 strony tylko o domowej pizzy w tym:

- 31 przepisów na pizze,
- 2 przepisy na ciasta,
- 8 przepisów na sosy,
- 6 akcesoriów które polecam,
- wszystko opisane krok po kroku,
- oraz dostępne błyskawicznie w 3 formatach: pdf, epub i mobi.

**Poznasz 6 sekretów domowej pizzy:**

- Poznasz kompletne, sprawdzone i proste przepisy na ciasto na pizzę, które zawsze się wychodzą.
- Odkryjesz 31 przepisów na smaczne i zdrowe pizze – wszystkie ze zdjęciami. Od klasycznych do zupełnie oryginalnych.
- Przygotujesz 8 szybkich i prostych sosów do pizzy, dzięki którym Twoja pizza nigdy się nie znudzi.
- Dowiesz się jak zmienić swój domowy piekarnik w maszynę do wypieku przepysznej pizzy.
- Zaznajomisz się z akcesoriami do przyrządzania i pieczenia pizzy, które pozwolą Ci się wznieść na ekspercki poziom.
- Poznasz składniki do ciasta i pizzy, które stosuję i polecam – od mąki, przez pomidory na serach kończąc.

Pobierz darmowy fragment lub dowiedz się więcej o książce tu: <a href="/ksiazka">https://domowa.pizza/ksiazka</a>

Aukcje trwają do ok. 18-19 stycznia 2017 roku. Zapraszam do licytowania >> **[http://aukcje.wosp.org.pl/listing?sellerId=1792210](http://aukcje.wosp.org.pl/listing?sellerId=1792210)**

### Tak może wyglądać Twoja pizza jeśli się postarasz

![Pizza Margherita - przepis na pizzę Margherita](pizza-margherita-300x201.jpg)

Pizza Margherita

### Tak może wyglądać Twoja pizza, jeśli nie będziesz słuchał tego co mówię ;-)

![Moja pizza dawniej](dawno-dawno-temu-300x225.jpg)

Pozdrawiam w mące ubrudzony, Olek
