---
title: "Pizza z pieczarkami i szynką"
date: "2014-09-02T20:06:28.000Z"
categories: 
  - przepis-na-pizze
tags: 
  - oliwki
  - oregano
  - pieczarki
  - ser-mozzarella
  - sos-pomidorowy
  - szynka
  - szynka-parmenska
meta: 
    description: "Pizza z pieczarkami i szynką - to jest już polski klasyk, dostaniesz ją w każdej pizzerii. Spróbuj jej w domu. Poznaj przepis na klasyczną pizzę z pieczarkami i szynką."
featuredImage: "DSC07610.jpg"
---

Pizza z pieczarkami i szynką - to jest już polski klasyk, dostaniesz ją w każdej pizzerii. Spróbuj jej w domu. Poznaj przepis na klasyczną pizzę z pieczarkami i szynką.

Zastanawiam się skąd jej popularność? Może popularność pochodzi w prostej linii z zapiekanek, które były w Polsce serwowane z budki? A może dlatego, że pieczarki i szynkę można było najłatwiej dostać? Albo po prostu ciężko jest ją zepsuć?:-)

Tak czy inaczej, jest prosta w przygotowaniu i każdemu podpasuje smakiem. Jak ją zrobić? Oto przepis na pizzę z pieczarkami i szynką w 40 minut.

Będziesz potrzebować:

- <a title="Przepis na ciasto na pizzę" href="/przepis-na-ciasto-na-pizze/">ciasto</a>
- <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">sos pomidorowy</a>
- <a title="Jaki ser wybrać do pizzy?" href="/jaki-ser-wybrac-do-pizzy/">ser mozzarella</a>
- pieczarki
- szynkę
- oregano
- oliwki (opcjonalnie)

Wszystkie składniki za wyjątkiem parmezanu dostaniesz w najbliższej Biedronce.

## 1\. Przygotowanie ciasta na pizzę

Zgodnie z <a title="Przepis na ciasto na pizzę" href="/przepis-na-ciasto-na-pizze/">moim przepisem, przyrządź ciasto na pizzę</a>. Najlepiej przyrządzić je dzień wcześniej i włożyć do lodówki na noc. Jest duża różnica w smaku ciasta!

## 2\. Przygotowanie sosu pomidorowy

Cały <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">przepis na sos pomidorowy</a> krok po kroku jest opisany tu.

## 3\. Nakładanie sosu

Nałóż sos chochelką lub łyżką na pizzę i dokładnie rozsmaruj. Zachowaj 1 cm przestrzeń pomiędzy brzegiem pizzy i sosem. Dzięki temu będzie mógł chwycić pizzę, nie brudząc sobie palców:-)

## 4\. Nakładanie składników

Przytnij pieczarkom "ogonki" trochę lub całkowicie, w zależności od tego czy je lubisz. Nie przepadam za ogonkami, dlatego po mojej obróbce zostają tylko kapelusze:-) Następnie opłucz dokładnie pieczarki w zimnej wodzie. Zrób to szybko, ponieważ pieczarki mają tendencję do pochłaniania wody. Jeśli będą w wodzie zbyt długo, nasiąkną jak gąbka.

Następnie pokrój pieczarki w plastry o grubości ok. 0,5 cm. Pieczarki są już gotowe. Nie smaż ich w ogóle, daj na pizzę świeże.

Pieczarki i sos pomidorowy posyp przykryj plastrami Twojej ulubionej szynki. Następnie posyp serem mozzarella. W zależności od tego jaką lubisz szynkę, możesz ją dać pod pieczarki i ser, na pieczarki i pod ser lub na ser. Jeśli dasz na ser, szynka będzie mocno zapieczona. Jeśli pod, będzie miększa i bardziej soczysta.

Na koniec wrzuć parę oliwek i posyp oregano dla zapachu.

## 5\. Pieczenie

Cały proces <a title="Przepis na ciasto na pizzę" href="/przepis-na-ciasto-na-pizze/">jak piec pizzę w domowym piekarniku jest dokładnie opisany tu</a>. Pamiętaj o trzech rzeczach:

- włącz termoobieg lub pieczenie od dołu
- ustaw na maksymalną temperaturę
- piecz 4-5 minut

## Jeśli chcesz poeksperymentować z pizzą z pieczarkami i szynką

- Jeśli lubisz szynkę parmeńską lub prosciutto, też się świetnie nadaje. Nałóż ją na pizzę po jej upieczeniu. Chyba, że lubisz szynkę mocno zapieczoną, wtedy daj ją na wierz przed włożeniem do piekarnika.
- Zamiast pieczarek możesz spróbować dodać kurków, podgrzybków lub prawdziwków. Tak! Nie jest to tania sprawa, ale jeżeli jest sezon na grzyby, dlaczego tego nie wykorzystać i nie zrobić pizzy bogatszej w smaku?
- Jak to zrobić? Bardzo szybko umyj grzyby. Podobnie jak w przypadku pieczarek, również te grzyby nabierają wody. Następnie pokrój w plastry o grubości 0,5 - 1 cm i gładź na pizzę. W drugiej wersji możesz je delikatnie podsmażyć na maśle lub oliwie.

## Czas wykonania

- ok. 40 minut od zera do wyciągnięcia pizzy z piekarnika
- ok. 20 minut z gotowym ciastem i sosem

## Lista zakupów (4 pizze)

- 1 kg mąki (wykorzystasz ok. 0,6 kg)
- 1 paczka drożdży (wykorzystasz 1/2 paczki)
- 2 puszki pomidorów
- świeża bazylia (wykorzystasz ok. garści bazylii)
- 4 opakowania sera mozzarella (mniej więcej po jednej dużej kulce na pizzę)
- opakowanie pieczarek (0,5 kg)
- szynka (ok. 0,3 kg)
- oliwa z oliwek (wykorzystasz ok. pół szklanki)
- oliwki (wykorzystasz kilka sztuk na jedną pizzę)
- sól (pewnie masz w swoim domu)
- pieprz (również zakładam, że masz)
- oregano (wystarczy szczypta)
