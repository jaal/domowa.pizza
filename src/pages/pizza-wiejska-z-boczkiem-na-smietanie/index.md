---
title: "Pizza z boczkiem na śmietanie"
date: "2014-09-08T20:50:44.000Z"
categories: 
  - przepis-na-pizze
tags: 
  - boczek
  - cebula
  - oliwki
  - pieczarki
  - ser-ementaler
  - sos-smietanowy
meta: 
    description: "Poznaj Pizzę Wiejską z boczkiem na śmietanie. Zrobisz ją w 40 minut ze składników z Biedronki. Nie wierzysz? Przekonaj się sam."
---

Dla fanów boczku, przygotowałem przepis na wyśmienitą pizzę z boczkiem, śmietaną, cebulą i ementalerem. Pizza ma lekko słodkawy posmak, dzięki obecności słodkiego sera ementaler i śmietany, który świetnie się łączy z smakiem ciasta na pizzę. Jest po prostu mniam-mniam:-)

Staram się, aby podawane przeze mnie pizze można było zrobić w 40 minut i wszystkie składniki można kupić w najbliższej Biedronce. Pizza Wiejska nie będzie wyjątkiem.

Na szczęście nie jest problemem kupić ich dobre odpowiedniki w Biedronce i nie kosztują majątku. Co więcej, przygotowanie jest proste i szybkie.

Będziesz potrzebować:

- <a title="Przepis na ciasto na pizzę" href="/przepis-na-ciasto-na-pizze/">ciasto</a>
- <a title="Przepis na sos śmietanowy do pizzy" href="/przepis-na-sos-smietanowy-pizzy/">sos śmietanowy</a>
- boczek
- cebula
- ementaler
- pieczarki
- oliwki

Wszystkie składniki dostaniesz w najbliższej Biedronce. Największy problem może być z ementalerem. Ten biedronkowy jest dla mnie za mało smaczny.

## 1\. Przygotowanie ciasta na pizzę

Zobacz gotowy <a title="Przepis na ciasto na pizzę" href="/przepis-na-ciasto-na-pizze/">przepis na ciasto na pizzę, który stosuję</a>. Z tego przepisu wyjdą 4 pizze.

## 2\. Przygotowanie sosu śmietanowego

W Pizzy Wiejskiej nie stosuję sosu pomidorowego. Zamiast niego używam <a title="Przepis na sos śmietanowy do pizzy" href="/przepis-na-sos-smietanowy-pizzy/">sosu śmietanowego</a>. Do jego sporządzenia wykorzystuję śmietanę do zup i sosów. Najważniejszą jej cechą jest to, że się nie zważy na pizzy. Więcej o <a title="Przepis na sos śmietanowy do pizzy" href="/przepis-na-sos-smietanowy-pizzy/">sosie śmietanowym na pizzę znajdziesz tu</a>.

## 3\. Nakładanie sosu

Otwórz kartonik ze śmietaną, wycinając w nim rożek. Następnie polej sos na środek pizzy i rozsmaruj go łyżką. Zostaw 1 cm odstęp pomiędzy brzegiem pizzy a sosem.

## 4\. Nakładanie składników

Na sos śmietanowy nałóż boczek, pieczarki i cebulę. Następnie połóż ementaler. Ser może być w plastrach lub starty na małym oczku tarki na wiórki. Na koniec rzuć kilka oliwek i posyp oregano.

## 5\. Pieczenie

<a title="Pieczenie pizzy" href="/pieczenie-pizzy/">Cały proces jak upiec pizzę znajdziesz tu</a>. W kilku zdaniach,

1. włącz termoobieg, pieczenie od dołu lub pieczenie od dołu i góry,
2. ustaw piekarnik na maksymalną temperaturę,
3. wstaw pizzę na 4-5 minut regularnie doglądając.

## Jeśli chcesz poeksperymentować z pizzą wiejską

Zamiast śmietany tradycyjnej, możesz skorzystać ze śmietany z soi. Smakuje bardzo podobnie. Jest przydatna szczególnie dla tych, którzy nie tolerują laktozy.

I gotowe! W niecałe 40 minut z torbą zakupów z Biedronki zrobisz pyszną pizzę o wiejskim charakterze i słodkawym posmaku. Do dzieła!

## Czas wykonania

- ok. 40 minut od zera do wyciągnięcia pizzy z piekarnika
- ok. 20 minut z gotowym ciastem i sosem

## Lista zakupów (4 pizze)

- 1 kg mąki (wykorzystasz ok. 0,6 kg)
- 1 paczka drożdży (wykorzystasz 1/2 paczki z 10 dag)
- 2 kartoniki śmietany do zup i sosów
- 0,4 kg sera ementaler
- 1 opakowania boczku parzonego (ok. 0,3 kg)
- 2-3 czerwone cebule
- 0,4 kg pieczarek
- oliwa z oliwek (wykorzystasz ok. pół szklanki)
- oliwki (wykorzystasz kilka sztuk na jedną pizzę)
- sól (pewnie masz w swoim domu)
- pieprz (również zakładam, że masz)
- oregano (wystarczy szczypta)
