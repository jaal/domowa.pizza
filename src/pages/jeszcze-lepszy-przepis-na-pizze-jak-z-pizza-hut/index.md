---
title: "Jeszcze lepszy przepis na pizzę jak z Pizza Hut"
date: "2015-02-22T20:30:58.000Z"
categories: 
  - "przepis-na-ciasto"
  - "przepis-na-pizze"
featuredImage: "./images/DSC07534.jpg"
---

Przepis na ciasto na pizzę - to mój jeszcze lepszy przepis na pizzę jak z Pizza Hut. Ciasto wychodzi bardziej chrupiące! Sprawdź jak to zrobiłem. Lubię pizzę z Pizza Hut, <a title="Jak zrobić ciasto na pizzę jak w Pizza Hut?" href="/jak-zrobic-ciasto-na-pizze-jak-w-pizza-hut/">już kiedyś o tym pisałem</a>:-) To najsmaczniejsza pizza sieciowa i bardzo ją lubię. Chciałem uzyskać w domu to, co dostaję w restuaracji, czyli grubsze ciasto, trochę tłuściutkie, chrupiące z dołu i chrupiące z góry. Taki był mój cel. Miałem wrażenie, że moja pizza jak z Pizza Hut mogłaby być jeszcze bardziej jak z Pizza Hut, czyli jeszcze bardziej chrupiąca. Eksperymentowałem z nowymi przepisami na ciasto, temperaturę i ustawienia piekarnika… Efekty były różne. Kilka pizz, które upiekłem nadawały się słabo do zjedzenia, kilka innych były bardzo zbliżone w smaku do starego przepisu, a kilka przypominało stare dobre polskie pizze z ciastem na trzy palce:-) Po kilkunastu eksperymentach udało mi się w końcu uzyskać pizzę jeszcze bardziej przypominającą tę z Pizza Hut… Ten przepis mocno różni się o tego, do czego przywykłem przygotowując moje pizze. Ale cel uświęca środki - jeśli wyszła lepsza, to warto zmodyfikować swój stary sposób myślenia i pieczenia. Co się zmieniło?

1. nie używam zaczynu
2. nie zagniatam
3. nie trzymam ciasta w lodówce aby wyrosło
4. nie używam kamienia

Jak dla mnie są to spore zmiany:-) Zaczynamy!

## 1\. Składniki

Będziesz potrzebował następujących składników:

- 400 gramów mąki
- 10 gramów drożdży świeżych
- 275 gramów wody
- 5 gramów soli (1 łyżeczka)
- 8 gramów oliwy z oliwek (2 łyżeczki) + dodatkowo przyda się jeszcze parę łyżek oliwy, która pójdzie bezpośrednio na ciasto

Z nich wyjdą Ci dwie pizze o średnicy ok. 30 cm i grube nawet na 3 cm.

## 2\. Przygotowanie ciasta

**Wymieszaj wszystkie składniki** w jednym naczyniu szpatułką albo łyżką. Drożdże możesz wcześniej pokruszyć, aby łatwiej je wymieszać. Ciasto po wymieszaniu **powinno mieć w miarę stabilną** strukturę. W dotyku powinno być **dużo bardziej miękkie niż tradycyjne ciasto** na pizzę oraz bardziej „lejące się”.

![Ciasto na pizzę jak z Pizza Hut po wymieszaniu składników](./images/2015-02-20-22.51.57-300x225.jpg)

Ciasto na pizzę jak z Pizza Hut po wymieszaniu składników

**Przełóż ciasto do odpowiednio dużego naczynia**. Po wyrośnięciu ciasto powinno **zwiększyć swoją obiejętość 5-6 krotnie**. Uwzględnij to. Następnie **zawiń naczynie szczelnie folią spożywczą i odstaw w spokojne miejsce**. Ciasto powinno rosnąć przez **minimum 8 godzin**. Możesz spokojnie przeczekać nawet do 24 godzin. Nie wkładaj ciasta do lodówki.

![Ciasto na pizzę jak z Pizza Hut po wyrośnięciu przez 12 godzin](./images/2015-02-21-10.01.31-300x225.jpg)

Ciasto na pizzę jak z Pizza Hut po wyrośnięciu przez 12 godzin

Ciasto po tym czasie urośnie i stanie się jeszcze bardziej lejące. Będzie przypominało bardzo gęsty kisiel lub budyń. W środku stworzyła się struktura pęcherzyków powietrza, którą chcemy zachować, dlatego w kolejnym kroku będzie potrzebna delikatność.

## 3\. Przygotowanie ciasta do pieczenia

Przełóż ciasto z naczynia na matę podsypaną mąką. Posyp ciasto mąką po wierzchu. Następnie podziel na dwie części. Uformuj kulkę delikatnie rotując i naciskając ciasto całą dłonią. Mąka na wierzchu i na spodzie ciasta zapobiegnie jego przylepianiu się i rwaniu się. Spróbuj uzyskać coś na ten kształt:

![Ciasto na pizzę jak z Pizza Hut - nadawanie kształtu ciastu](./images/2015-02-21-10.08.17-300x225.jpg)

Ciasto na pizzę jak z Pizza Hut - nadawanie kształtu ciastu

Przygotuj:

- dwie patelnie teflonowe bez rączki - [osobiście korzystam z tego rozwiązania ponieważ mam w domu zestaw Tefal Ingenio z odłączaną rączką](http://www.ceneo.pl/24321239#cid=7705&crid=21920&pid=5958)
- lub dwie blachy do pieczenia pizzy o wysokiej krawędzi - [w sumie to najtańsze rozwiązanie, widziałem na Ceneo od 12 zł](http://www.ceneo.pl/;szukaj-blacha+do+pizzy#cid=7705&crid=21920&pid=5958)
- lub dwie patelnie żeliwne - nie jest to tanie rozwiązanie, ale też dobre
- lub w ostateczności po prostu jedną większą blachę - zwykle to wystarczy

Każdą patelnię **wysmaruj solidnie oliwą**, a następnie **połóż po kulce ciasta i rozprowadź po całości patelni**. Nie przejmuj się jeśli ciasto będzie się zwijało i nie zajmie całej powierzchni patelni. I tak urośnie jeszcze na tyle, aby pokryć całość.

![Ciasto na pizzę jak z Pizza Hut - przygotowanie patelni](./images/DSC07500-300x201.jpg)

Ciasto na pizzę jak z Pizza Hut - przygotowanie patelni

![Ciasto na pizzę jak z Pizza Hut - położenia ciasta na patelnię](./images/DSC07502-300x201.jpg)

Ciasto na pizzę jak z Pizza Hut - położenia ciasta na patelnię

**Patelnię owiń szczelnie folią spożywczą i odłóż w spokojne miejsce na ok. 2 godziny**. Przez ten czas ciasto powinno jeszcze trochę urosnąć. ![Ciasto na pizzę jak z Pizza Hut - ciasto przykryte szczelnie folią spożywczą](./images/DSC07508-300x201.jpg) Po godzinie włącz piekarnik na maksymalną temperaturę w grzaniu, aby odpowiednio się nagrzał:

- termoobieg
- góra-dół
- lub termoobieg z grillem

Po dwóch godzinach odpoczynku ciasta ściągnij folię. **Delikanie porozciągaj ciasto, aby zajęło całą powierzchnie patelni**. Zwróć uwagę, że ciasto może się podziurawić na środku, ponieważ stamtąd będziesz je „zabierał”, aby przykryć brzegi. Pamiętaj, że ten rodzaj ciasta jest bardziej delikatny, niż tradycyjne ciasto na pizzę ze względu na dużą ilość wody. Teraz najważniejsze, aby pozbyć się pęcherzyków powietrza, które w trakcie pieczenia spowodują, że na pizzy pojawią się mega duże bąble. Są na to dwa sposoby, które możesz zrobić równolegle:

- podważ ciasto szpatułką i delikatnie **przesuwaj po wierzchu ciasta tak, aby spod wyszły pęcherzyki**. Następnie pełną dłonią podociskaj ciasto tak, aby mocno przywarł do oliwy, która jest na spodzie. Dzięki temu spód pizzy będzie solidnie przylegał do blachy.
- delikatnie **ponakłuwaj** ciasto widelcem

Na koniec **posmaruj wierzch ciasta oliwą**.

![Ciasto na pizzę jak z Pizza Hut - nałożenie oliwy i rozciągnięcie ciasta na patelni](./images/DSC07514-300x201.jpg)

Ciasto na pizzę jak z Pizza Hut - nałożenie oliwy i rozciągnięcie ciasta na patelni

Ciasto jest gotowe do nałożenia składników.

## 4\. Nakładanie składników

U mnie na pierwszy ogień poszła klasyczna Margherita z mozzarellą oraz wersja z kozim serem. <a title="Sos pomidorowy" href="/sos-pomidorowy/">Przepis na sos pomidorowy znajdziesz tu</a>. Nałóż solidną porcję sosu pomidorowego łyżką lub chochelką i delikatnie go rozsmaruj. Wiem, że się powtarzam, ale pamiętaj, że ciasto jest bardzo delikatne. Teraz posyp pizzę <a title="Jaki ser wybrać do pizzy?" href="/jaki-ser-wybrac-do-pizzy/">serem mozzarella</a>. Na wierz rzuć parę oliwek i daj szczyptę oregano.

![Ciasto na pizzę jak z Pizza Hut - nałożenie sosu pomidorowego](./images/DSC07515-300x201.jpg)

Ciasto na pizzę jak z Pizza Hut - nałożenie sosu pomidorowego

![Ciasto na pizzę jak z Pizza Hut - nałożenie sera koziego](./images/DSC07521-300x201.jpg)

Ciasto na pizzę jak z Pizza Hut - nałożenie sera koziego

## 5\. Pieczenie

Im wyższa temperatura, tym lepszą strukturę będzie miała pizza po upieczeniu. Wysoka temperatura gwarantuje, że bąble pojawią się szybko, gwałtownie i będą duże, przez co pizza urośnie szybko i będzie miała fakturę jak na zdjęciu.

- Kratkę połóż na środkowej prowadnicy.
- Ustaw na maksymalną dostępną temperaturę. Najlepsza byłaby 250 stopni Celsjusza lub wyższa.
- Włóż patenię z pizzą i ustaw minutnik na 8 minut.
- Doglądaj pizzę co 2 minuty.
- Po ośmiu minutach pizza powinna być zrobiona i ekstra zarumieniona z góry.
- Zadbajmy teraz o to, aby była chrupiąca również od dołu. Po wyciągnięciu pizzy z piekarnika, weź szpatułkę i delikatnie podważ spód pizzy tak, aby sprawdzić czy nie przywarła czasem do patelni.
- Włącz gaz na średni płomień i postaw patenię na palniku. W ciągu dwóch minut pizza zarumieni się również od dołu.

![Ciasto na pizzę jak z Pizza Hut - dopiekanie spodu na gazie](./images/DSC07529-300x201.jpg)

Ciasto na pizzę jak z Pizza Hut - dopiekanie spodu na gazie

![Ciasto na pizzę jak z Pizza Hut - przypieczony spód pizzy](./images/DSC07547-300x201.jpg)

Ciasto na pizzę jak z Pizza Hut - przypieczony spód pizzy

## I gotowe!

![Ciasto na pizzę jak z Pizza Hut - gotowa pizza](./images/DSC07534-300x201.jpg)

Ciasto na pizzę jak z Pizza Hut - gotowa pizza

Jeśli chcesz podrasować smak pizzy, na wierzch daj szynkę prosciutto, rukolę oraz świeżo starty parmezan. Teraz pizza jest gotowa do podania. Będzie chrupiąca z góry i dołu, a także fajnie wyrośnięta w środku. Oliwa w cieście i na cięście nada kapitalnego posmaku - tak jak w Pizza Hut.

## I gotowe!

Jak Ci się udała pizza? Daj znać w komentarzach i podziel się przepisem ze znajomymi.

Inspirowałem się tym przepisem: [http://www.seriouseats.com/recipes/2013/01/foolproof-pan-pizza-recipe.html](http://www.seriouseats.com/recipes/2013/01/foolproof-pan-pizza-recipe.html)
