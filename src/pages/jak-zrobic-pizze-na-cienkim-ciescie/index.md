---
title: Jak zrobić pizzę na cienkim cieście?
date: 2014-08-30T20:34:06.000Z
categories: 
  - przepis-na-ciasto
---

Zrobić pizzę na cienkim cieście to jest naprawdę sztuka! W Polsce jesteśmy przyzwyczajeni do pizzy na grubym spodzie. A gdyby tak zrobić pizzę w trochę bardziej włoskim celu? Jak upiec pizzę, której ciasto nie będzie twarde, ale będzie chrupiące, a w dodatku nie wyrośnie na 2 cm? Mam na to przepis:-)

## 1\. Użyj mojego przepisu na ciasto.

Mój <a title="Przepis na ciasto na pizzę" href="/przepis-na-ciasto-na-pizze/">przepis na ciasto na pizzę</a> sprawdza się bardzo dobrze przy pizzy na cienkim cieście. Taką (prawie) zawsze robię i nigdy mnie nie zawiódł.

## 2\. Przetrzymaj ciasto na pizzę przez noc w lodówce.

Po przygotowaniu ciasta zgodnie z przepisem, odstaw je do lodówki na noc lub kilkanaście godzin. Drożdże pracują i zrobią swoją robotę. Ciasto będzie miało zupełnie inną konsystencję, niż gdyby je zrobić w 40 minut i od razu wrzucić do piekarnika. Po wyciągnięciu z lodówki ciasto będzie chłodniejsze, a przez to prostsze przy rozwałkowywaniu.

## 3\. Wyciągnij ciasto na pizzę z lodówki na godzinę przed pieczeniem pizzy.

Ciasto wyciągnięte prosto z lodówki jest ciężkie do rozwałkowania. Dlatego wyciągnij ciasto na godzinę przed pieczeniem. Ciasto nabierze temperatury i będzie łatwiejsze do rozwałkowania, ale nie będzie rosło.

## 4\. Rozwałkuj cienko ciasto.

Rozwałkuj ciasto na grubość do 5 mmm. Jeśli rozwałkujesz za cieńko, mogą porobić się dziury, wyschnie podczas pieczenia i stanie się twarde (nie chrupiące). Jeśli rozwałkujesz za grubo, może za bardzo wyrosnąć.

Aby ciasto nie przywierało do wałka i do stolnicy, podsyp je solidną porcją mąki. Polecam silikonowy wałek i matę, wtedy nie potrzeba wiele mąki.

## 5\. Ponakłuwaj ciasto widelcem.

Aby nie powstały bąble podczas pieczenia, ponakłuwaj ciasto widelcem przed nałożeniem sosu i składników.

Oczywiście, jest do tego specjalny gadżet, który służy do szybkiego nakłuwania pizzy. Przydaje się jeśli robisz 5 pizz na godzinę przez 8 godzin dziennie:-) W innym przypadku skorzystaj ze zwykłego widelca.

![Jak nakłuwać pizzę?](ddo5-255x300.jpg) ![STARDK-10PT](STARDK-10PT-300x213.jpg)

## 6\. Piecz pizzę krótko w wysokiej temperaturze.

Znajdziesz przepisy, które zalecają pieczenie pizzy przez kilkadziesiąt minut (np. 20-30 minut) i w temperaturze poniżej 200 stopni Celsjusza. Przez to ciasto ma czas na wyrośnięcie w piekarniku i staje się grube:-) Nie chcemy tego przeciaż.

Proponuję piec inaczej. Stosuję maksymalną temperaturę piekarnika - zwykle jest to 220-250 stopni Celsjusza. W piekarniku ustawiam termoobieg lub grzanie z dołu. Pieczenie powinno trwać nie dłużej niż 4-5 minut.

Zauważ, że w taki sposób pieką pizzę w pizzeriach. Są to zwykle piece o dużej mocy, które mogą osiągać nawet 400 stopni Celsjusza. Pizza znajduje się w środku przez kilka minut i jest gotowa. Zwykle nie jest wyrośnięta:-)

## Mam do Ciebie pytanie

Daj proszę znać jak Ci poszło. Z chęcią się dowiem jakie są Twoje doświadczenia. Może robisz cienkie ciasto inaczej?
