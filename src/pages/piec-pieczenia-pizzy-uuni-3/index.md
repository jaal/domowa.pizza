---
title: Piec do pieczenia pizzy Uuni 3
date: 2017-09-22T19:41:28.000Z
categories: 
  - inne
featuredImage: pizza-uuni3_gotowa_2.jpg
---

Od kiedy interesuję się pizzą na poważnie marzyła mi się pizza z pieca opalanego drewnem. Oglądając pracę pizzera lub filmy na Youtube, myślałem o tym jak wsuwam pizzę do pieca. W środku jest drewno, żar i kilkaset stopni Celsjusza. Za kilkadziesiąt sekund zaglądam do środka, obracam pizzę, żeby upiekła się też z drugiej strony. Po niecałych dwóch minutach wyciągam parująca pizzę z delikatnymi śladami zwęglenia. Ciasto ma zapach drewna z którego pochodzi żar, który tę pizzę upiekł w kilkadziesiąt sekund w temperaturze kilkuset stopni. Kropię oliwą i kroję. Ciasto z góry delikatnie pęka. Spód się dłużej opiera, ale puszcza pod naporem siły. Wyciągam „trójkącik” i kropię oliwą. Zjadam wykrojony kawałek. Nie patrzę na to, że gorąca i parzy podniebienie… po prostu jem.

Ok, to było moje marzenie odnośnie pizzy z pieca opalanego drewnem, którego nie mogłem zrealizować z kilku powodów:

- nie pracuję w pizzerii ;-)
- nie mam takiego pieca
- nawet jakbym chciał taki piec mieć na ogrodzie, wymaga to ode mnie dużych nakładów czasu i umiejętności (samodzielnie zbudowanie) lub dużych nakładów finansowych (kupienie)
- zajmuje miejsce w ogrodzie i ma raczej jedno zastosowanie - wypiek pizzy
- przygotowanie do upieczenia z takiego pieca trwają, bo trzeba rozpalić, poczekać aż drewno zacznie dawać odpowiednią temperaturę, kontrolować tę temperaturę, po upieczeniu pizzy poczekać aż się wypali i oczyścić piec
- dodatkowo pozostaje kwestia drewna, jego kupna, porąbania, trzymania w suchym miejscu; sporo pracy jak na upieczenie kilku pizz na obiad dla znajomych

Okazało się, że moje marzenie o pizzy z pieca opalanowego drewnem może się spełnić. Znalazłem rozwiązanie, które było trochę inne niż wszystkie. Ok, generalnie rozwiązań na ogrodową pizzę jest całkiem sporo, np.

- [nakładka na grill](http://amzn.to/2xKgINI) (węglowy lub gazowy, np. [Kettle Grill](http://amzn.to/2xLBeO4))
- [mini kamienne grille do postawienia](http://amzn.to/2yo0I3a) (do dostania w marketach budowlanych)
- dedykowany piec na pizzę na gaz (np. Blackstone)

Każde z nich ma wady o których pisałem powyżej i to jednak nie było to o czym marzyłem. Ale jak wiadomo marzenia czasami się spełniają i tak się stało tym razem.

## Co to jest Uuni 3

To piec na pelet do pizzy, w postaci metalowej skrzynki z kominem, o wymiarach 22x36x67 cm i wadze ok. 13 kg.

![Piec Uuni 3](71%2BmfBimYVL._SL1500_.jpg)

Piec Uuni 3

## Co potrafi Uuni 3

Przede wszystki potrafi szybko upiec pizzę. Rozpala się w kilkanaście minut, rozgrzewa do temperatury nawet 500 stopni Celsjusza i piecze pizzę w ok. jedną minutę.

## Jak złożyć piec Uuni?

Piec Uuni jest spakowany w karton. Proces składania jest bajecznie prosty i dobrze opisany w instrukcji od producenta. Za pierwszym razem zajął mi pięć minut, za drugim razem minutę. Generalnie bezproblemowo można wielokrotnie składać i rozkładać piec, dzięki temu - można go bez problemu transportować - gdy nie jest używany, można go łatwo przechowywać w garażu, piwnicy czy strychu

## Jak używać piec Uuni?

1. Po złożeniu pieca napełniam pojemnik na pelet do połowy i używając rozpałki do grilla podpalam.
2. Do rozpalania korzystam z podpałko-zapałki zrobionej z wiórów drewna nasączonych woskiem. Nie sprawdziły mi się podpałki w płynie oraz w białych kostkach.
3. Pelet potrzebuje ok. 10 minut żeby się porządnie rozpalić.
4. Daję w sumie ok. 20 minut na nagrzanie się kamienia.
5. Dosypuję pelet i zabieram się za przygotowanie pierwszej pizzy.
6. W czasie przygotowania pizzy pelet się rozpala, dając ogień, który idealnie zapieka pizzę od góry i daje zapach tworząc efekt prawdziwego pieca do pizzy opalanego drewnem.
7. Pizzę przygotowuję na dostarczonej od producenta metalowej łopatce.
8. Przed nałożeniem ciasta delikatnie prószę ją mąką.
9. Po przygotowaniu pizzy otwieram drzwiczki, wsuwam łopatkę dość głęboko (ale bez przesady, żeby się nie poparzyć) i wysuwam spod pizzy.
10. Zamykam drzwiczki i włączam stoper lub liczę do piętnastu (one mississippi, two mississippi ;-)
11. Po piętnastu sekundach otwieram drzwiczki, wsuwam pod pizzę łopatkę i przekręcam o 90 stopni, a następnie zamykam drzwiczki i znów liczę. Obracanie pizzy powtarzam w sumie 3 razy i całość pieczenia zajmuje ok. minuty.
12. Wyciągam gotową pizzę.

## Jak wyglądają pizze z pieca Uuni 3?

![Pizza z pieca Uuni 3](pizza-uuni3_gotowa_3-300x225.jpg "Pizza z pieca Uuni 3")

Pizza z pieca Uuni 3

![Pizza z pieca Uuni 3](pizza-uuni3_gotowa_1-300x225.jpg)

Pizza z pieca Uuni 3

![Pizza z pieca Uuni 3](pizza-uuni3_gotowa_6-300x225.jpg)

Pizza z pieca Uuni 3

![Pizza z pieca Uuni 3](pizza-uuni3_gotowa_5-300x225.jpg)

Pizza z pieca Uuni 3

![Pizza z pieca Uuni 3](pizza-uuni3_gotowa_4-300x225.jpg)

Pizza z pieca Uuni 3

## Jak wygląda u mnie pizzowanie (czyli biesiada z pizzą)?

Kiedyś miałem problem żeby zaprosić więcej niż kilka osób na pizzę. Przyczyna była prosta, przygotowanie pizzy dla kilku osób trwa, a dla kilkunastu trwa jeszcze dłużej. Kończyło się tak, że po prawie dwóch godzinach w kuchni dałem radę to wszystko ogarnąć. Z piecem Uuni idziemy mi znacznie szybciej z kilku powodów:

- piec piecze pizzę w 1 minutę, zamiast w 4 minut (jak piekarnik)
- piec szybko regeneruje temperaturę, wystarczy dorzucić peletu

Generalnie wygląda to tak:

1. Przygotowuję ciasto na pizzę i sos
2. Osoby zaproszone przynoszą te składniki, które chcą mieć na pizzy
3. Rozkładam ciasto (lub pokazuję jak to zrobić)
4. Goście sami przygotowuję resztę
5. (Ewentualnie) pomagam wrzucić pizzę do pieca

![Stanowisko pracy](pizza-uuni3_stanowisko-300x225.jpg)

Stanowisko pracy

## Ile kosztuje i gdzie kupić piec Uuni?

Piec można kupić

- [za ok. 262 euro na niemieckim Amazonie](http://amzn.to/2gd8tP0)
- [za ok. 230 funtów brytyjskich na stronie producenta](https://uk.uuni.net/collections/frontpage/products/uuni-3)

W przeliczeniu na polskie złote piec kosztuje wyniesie ok. 1100 zł.

## Inne pytania

### Co to jest pelet (lub pellet)?

To sprasowane odpady z obróbki drewna, np. trociny. Tak jak drzewa są liściaste i iglaste, tak samo pelet jest liściasty, iglasty i mieszany.

### Jakiego peletu używać?

Tego który zaleca producent :-) Niestety on trochę kosztuje. Jakieś 10 zł za kilogram. Dlatego poszukałem zastępczego. Znalazłem taki za 15 zł za… 15 kilogramów. Spełnia on sugestie producenta odnośnie ilości popiołu, kaloryczności i wilgotności. Nie ma żadnych sztucznych dodatków. Jedną różnicą jest to, że w jego skład wchodzi również drewno z drzewa iglastego. Skutek jest taki, że przy paleniu trochę bardziej kopci. Pelet od Uuni kopci mniej.

### Jak sprawdzać temperaturę w piecu?

Po co w ogóle sprawdzać temperaturę w piecu? 1. Żeby mieć pewność, że kamień jest odpowiednio rozgrzany. Często jest tak, że po kilku upieczonych pod rząd pizzach kamień zrobił się chłodniejszy i spód pizzy pozostaje biały lub blady, podczas gdy góra jest zrobiona. To oznaka, że kamień potrzebuje się nagrzać 2. Żeby wiedzieć ile czasu potrzebuje pizza na upieczenie. Im wyższa temperatura tym czas pieczenia jest krótszy.

Mam wypracowane trzy sposoby sprawdzania temperatury w piecu.

#### Metoda pierwszej pizzy

1. Wrzucasz pierwszą pizzę i sprawdzasz czy się zrobiła w minutę - półtorej.
2. Szczególnie sprawdzasz spód pizzy. Jeśli spód jest blady, to oznacza, że kamień jest jeszcze za mało wygrzany.
3. Jeśli po 1–1,5 minuty pizza się nie zrobiła, tzn. jest blada na wierzchu, to znaczy że pizza została włożona za wcześnie (pelet nie zaczął się jeszcze palić) lub za późno (pelet już się wypalił).
4. Wtedy pozwalasz kamieniowi nagrzać się jeszcze przez 10 minut i wtedy masz pewność, że będzie ok.

#### Doświadczenie

1. Skorzystaj z mojego doświadczenia lub wypracuj swój sposób. Robię to tak.
2. Dorzucam peletu i zabiaram się za przygotowanie pizzy. Przygotowanie jednej zajmuje mi do 2 minut. W tym czasie pelet powinien się już dobrze rozpalić.
3. Sprawdzam czy jest płomień zaglądając do pieca.
4. Jeśli jest, wsuwam pizzę, po 20–30 sekundach obracam, po kolejnych 20–30 sekundach znów obracam i wyciągam.

#### Termometr

1. A raczej pirometr, czyli takie urządzenie które nakierowuje się na źródło ciepła i ono mierzy temperaturę. Najprostsze kosztuje ok. 40–50 zł (mierzy do ponad 300 stopni).
2. Bardziej zaawansowane kosztuje ok. 70–80 zł i mierzy do ponad 500 stopni.
3. Ponieważ piec potrafi uzyskiwać temperatury wyższe niż 300 stopni, korzystam z tego z większą skalą.
4. Nakierowują pirometr na kamień do pizzy i na środek piekarnika, kilkam i po sekundzie już wiem jaka jest temperatura i czy można wkładać pizzę.
5. Staram się wkładać pizzę gdy w piecu jest wysoka temperatura, czyli ponad 300 stopni Celsjusza.

### Jakie model wybrać?

W ofercie dostępne są dwa modele: [Uuni 3](http://amzn.to/2gd8tP0) i [Uuni Pro](https://uuni.net/products/uuni-pro-multi-fueled-outdoor-oven)

[Uuni Pro](https://uuni.net/products/uuni-pro-multi-fueled-outdoor-oven) ma dodatkowo kilka ulepszeń, ale też kosztuje odpowiednio więcej.

1. Posiada wbudowany termometr - rzecz przydatna, ale do zastąpienia przez pirometr.
2. Może być „zasilane” peletem, węglem, drewnem lub gazem. W Polsce grille gazowe nie są jeszcze tak popularne jak poza Polską. W tym momencie pelet wydaje się być optymalnym rozwiązaniem.
3. Posiada dwa rodzaje drzwi, z szybką i termometrem oraz z „kieszonką” przez którą można wsuwać pizzę. To rzeczywiście użyteczna rzecz.
4. Większa powierzchnia pieczenia, dzięki czemu można piec np. chleb. Fajna sprawa, ale drzwiczki w sumie lepsze.
5. Uprzedzam kolejne pytania, nie korzystałem z modelu Uuni Pro.

## Podsumowując

Jeśli chcesz kiedykolwiek mieć okazję zrobić pizzę jak z prawdziwego pieca na drewno, to taniej tego nie zrobić. Taka przyjemność warta jest swojej ceny, szczególnie dla fanów domowej pizzy.

### Zalety

- robi naprawdę świetną pizzę
- szybko się rozpala i piecze pizzę
- łatwo się składa
- łatwo się czyści
- prosty w obsłudze
- zasilany tanim „paliwem” - peletem

### Wady

- sporo kosztuje
