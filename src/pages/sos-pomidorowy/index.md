---
title: Sos pomidorowy
date: 2014-07-26T15:10:55.000Z
categories: 
  - przepis-na-sos
tags: 
  - bazylia
  - cukier
  - oliwa-z-oliwek
  - pieprz
  - pomidor
  - puszka-pomidorow
  - sol
  - ziola-prowansalskie
featuredImage: DSC_0202-e1435398927946.jpg
---

Sos pomidorowy do pizzy - jest pyszny, pachnie bazylią i zrobisz go w 3 minuty bez gotowania. Poznaj 11 innych sosów do pizzy. Jak zrobić sos pomidorowy do pizzy? Potrzebujesz puszkę pomidorów i jedną rzecz, która zmienia wszystko - świeżą bazylię. Prócz tego kilka składników dostępnych w każdej kuchni i gotowe!

Ten przepis wykorzystasz w większości pizz. Wszystko to zrobisz brudząc tylko jedno naczynie. W dodatku sos, którzy przygotujesz spokojnie wystarczy Ci na 4 pizze oraz coś jeszcze zostanie na następny dzień do pysznego makaronu, który w 10 minut - przepis znajdziesz na końcu tego artykułu. Do dzieła!

Pobierz darmowy PDF z 12 przepisami na sosami

Odpowiadam na samym początku na pytania, które mogą się pojawić:

1. Nie, keczup nie jest sosem pomidorowym. Nie używaj keczupu.
2. Nie, koncentrat pomidorowy też nie jest sosem pomidorowym. Nie używaj koncentratu.
3. Nie, nie ma potrzeby gotować sosu, mój sos można zrobić w 3 minuty (z posprzątaniem) bez gotowania.

Zresztą po co masz korzystać z substytutu dobrego sos pomidorowego na rzecz keczupu czy koncentratu?:-)

## 1\. Składniki

Ten sos pomidorowy jest najpopularniejszy i używany przeze mnie w większości przepisów na pizze. Powinien wystarczyć spokojnie na 4 pizze i jeszcze trochę zostanie. Potrzebujesz następujące składniki:

- 2 puszki pomidorów w kawałkach
- garść świeżej bazylii
- świeżo zmielony pieprz
- ½ łyżeczki soli
- ½ łyżeczki cukru
- ½ łyżeczki ziół prowansalskich
- 5 łyżek oliwy

### Jakie pomidory kupić?

Zwróć uwagę na pomidory w puszce, które kupujesz. Najlepiej aby były bez żadnych dodatków, typu sól, cukier czy kwas cytrynowy. I więcej pomidorów (i mniej soku pomidorowego), tym lepiej.

Na pierwszy rzut oka po otwarciu puszki wszystkie wyglądają podobnie - są bardzo czerwone. Ale tak naprawdę to sok pomidorowy je barwi. Dlatego, aby przekonać się jakie są naprawdę przelej je przez sitko, aby zostały Ci osobno pomidory i sok. Jeśli są blade, żylaste lub przeźroczyste, możesz znaleźć lepsze.

Poza tym sos pomidorowy lepiej smakuje zrobiony z pomidorów niż z soku pomidorowego. Dlatego warto odcedzić pomidory od soku i zacząć przyrządzać z kawałków pomidorów, ewentualnie dodając sok.

Jako, że pizza to w głównej mierze dobre ciasto i dobry sos pomidorowy, warto poświęcić chwilę na wybór odpowiednich pomidorów.

- W **Biedronce** znajdziesz pomidory marki _"Nasza Spiżarnia"_. Miałem wrażenie, że kiedyś miały mniej dodatków, teraz niestety więcej.

![nasza-spizarnia-pomidory-w-puszce](nasza-spizarnia-pomidory-w-puszce-203x300.jpg)

- Próbowałem też pomidorów w **Lidlu** od "_Nostia"_ - wydają mi się smaczniejsze od Naszej Spiżarni. Cenowo podobnie jak w Biedronce.

![nostia-pomidory-w-puszce](nostia-pomidory-w-puszce-e1420142647736-249x300.jpg)

 

- W **Lidlu** pojawił się nowy rodzaj pomidorów w puszce - Freshona Polpa di pomodori. Nie posiadają cukru i soli, w przeciwieństwie do tych z Biedronki.

![Pomidory w puszce Freshona](2015-01-03-12.54.11-225x300.jpg)

Pomidory w puszce Freshona

![Pomidory w puszce Freshona - etykieta](2015-01-03-12.54.23-225x300.jpg)

Pomidory w puszce Freshona - etykieta

 

- W **Kauflandzie** znalazłem całkiem spory wybór różnego rodzaju pomidorów i najbardziej do gustu przypadł pomidory w kawałkach firmy _"Mutti"_. Zawiera bardzo dużo pomidorów, mało soku i dodatków. Pomidory są krwiście  czerwone i smaczne. Jedynym minusem jest cena, ponieważ puszka oscyluje pomiędzy 4 a 5 zł.

![mutti-pomidory-w-puszce](mutti-pomidory-w-puszce-190x300.jpg)

## 2\. Wykonanie

Nie gotuję sosu pomidorowego. Spotkałem się z przepisami, w których wymagane jest gotowanie. Nie uważam tego za konieczne z dwóch względów.

1. Pomidory z puszki są już gotowane przy produkcji
2. Sos pomidorowy idzie do piekarnika, w którym jest poddawany obróbce termicznej (kocham ten zwrot)

Dlaczego miałbym jeszcze trzeci raz gotować sos? Tak naprawdę takie gotowanie zabija aromat sosu i pewnie wszystko co w nim wartościowego pozostało. Świeżo poszatkowana bazylia ma niesamowity smak i zapach - nie ma potrzeby, aby pyrkała na małym gazie w pomidorach jeszcze przez 30 minut.

### 2.1 Z blenderem

Polecam blender, ponieważ pozwala skrócić czas potrzebny na przygotowanie sosu do dosłownie 3 minut. Do blendera wrzuć pomidory, przepłukaną bazylię, świeżo zmielony pieprz, sól, cukier, zioła prowansalskie i oliwę, a następnie miksuj przez 30 sekund, do minuty, aż bazylia się rozdrobni. I już:-) Masz świeży, pachnący i pyszny sos pomidorowy!

Jeśli lubisz bazylię dobrze posiekaną, do blendera najpierw wrzuć bazylię, dolej oliwę i zmiksuj, a następnie dodaj pozostałe składniki. Osobiście wolę gdy jest trochę większa i bardziej w kawałkach.

![Sos pomidorowy do pizzy - z użyciem blendera](2014-12-12-13.07.34-300x225.jpg)

Sos pomidorowy do pizzy - z użyciem blendera

### 2.2 Bez blendera

Przepłucz bazylię, a następnie ją poszatkuj, a później przełóż do miski. Dorzuć tam pomidory z puszki, oliwę, sól, cukier, zioła prowansalskie i świeżo zmielony pieprz. Dobrze wymieszaj i gotowe.

![Sos pomidorowy do pizzy](2014-12-12-13.01.44-300x225.jpg)

Sos pomidorowy do pizzy - bez użycia blendera

Jak poszatkować bazylię? Sprawdź poniżej.

## 3\. Czas wykonania

Całość powinna Ci zająć nie więcej niż 3 minuty. Tyle zajmie Ci wrzucenie wszystkich składników do blendera i wymiksowanie.

Jeśli nie korzystasz z blendera, czas może się trochę wydłużyć, ponieważ poszatkowanie pomidorów i bazylii może chwilę Ci zająć. Ale nie powinno być to dłużej niż 10 minut.

## 4\. Kilka podpowiedzi na koniec

### Nie musisz blendować całości

Polecam sos pomidorowy z kawałkami pomidorów, co nadaje fajnego charakteru pizzy. Aby to zrobić, kup pomidory już pokrojone. Otwórz jedną puszkę i zmiksuj z jej zawartością wszystkie składniki, a następnie dodaj drugą puszkę.

### Kluczowa jest świeża bazylia

Świeża bazylia jest kluczowa! Nie da się jej niczym zastąpić. Żadne suszona świeżej nie zastąpi. W Biedronce lub Lidlu do dostania w doniczce za mniej niż 5 zł. W dodatku w sklepie ogrodniczym możesz kupić taką, która naprawdę rośnie i długo się trzyma. Te sklepowe mają to do siebie, że szybko padają, nawet jak się je przesadzi.

### Jak posiekać bazylię, gdy się nie ma blendera

Jeżeli nie masz blendera, który pomaga w szybkim przyrządzeniu sosu pomidorowego, nie łam się, jest na to sposób. Możesz bardzo drobno i szybko pokroić bazylię tak, jak jest to pokazane na poniższych filmach i dodać do pomidorów, które są już pokrojone.

Ta technika nazywa się chiffonade. Ułóż liście bazylii jeden na drugim, od największego do najmniejszego. Następnie zwiń je w rulon, tak aby wyglądały jak cygaro. Teraz bardzo łatwo będzie pokroić w cienkie paseczki. Na początku pewnie paseczki będą trochę grubsze, ale wraz z wprawą w krojeniu, będą coraz cieńsze. Jak widzisz na załączonych zdjęciach i filmiku nie zawsze wychodzą super cienkie:-)

![Chiffonade - siekanie liście bazylii - układanie liście jeden na drugim](2014-12-12-12.51.58-300x225.jpg)

Chiffonade - siekanie liście bazylii - układanie liście

![Chffonade - siekanie liści bazylii](2014-12-12-12.52.33-300x225.jpg)

Chffonade - siekanie liści bazylii

[Tu znajdziesz filmik jak posiekać bazylię w łatwy sposób, nie posiadając blendera.](https://www.youtube.com/watch?v=nl76OH9MQ2g)

### Jak zrobić sos pomidorowy do pizzy ze świeżych pomidorów?

Zamiast pomidorów z puszki, możesz użyć świeżych pomidorów.

- Najpierw sparz pomidory i obierz je ze skórki.
- Łatwiej będzie obrać pomidory ze skórki nacinając znak X na spodzie i wierzchu pomidorów.
- Następnie pokrój w większą kostkę. Nasiona pomidorowa są do wyrzucenia, ponieważ jest to sama woda bez smaku i rozwodnią one sos, a później samą pizzę.

Niestety, poza sezonem mało które świeże pomidory nadają się na sos. Są zwykle twarde, mało soczyste i generalnie bez smaku. W sezonie możesz poszukać mocno dojrzałych pomidorów, które będą miękkie gdy weźmiesz je w rękę, a nawet puszczą sok jak je lekko naciśniesz.

### Jeśli lubisz ostre klimaty

Jeśli lubisz ostre klimaty, dodaj drobno posiekaną papryczkę chili lub jalapeños. Nieźle podkręci Twój klasyczny sos pomidorowy do pizzy.

### Całe pomidory puszkowe

Oczywiście Twój sos nie musi być gładziutki, a taki będzie po zmiksowaniu w blenderze. Możesz kupić pomidory w puszce, a następnie je pokroić. Aby nie narobić syfu w kuchni są na to dwa sposoby:

- Otwórz puszkę, włóż nóż do środka i potnij pomidory jeszcze w puszcze ruchami w poprzek puszki.
- Weź sitko i naczynie pod sitko, wrzuć pomidory na sitko i poczekaj aż ociekną z zalewy. Następnie przełóż ocieknięte już pomidory na deskę i pokrój w średniej wielkości kawałki.

![Sos pomidorowy - odsączanie pomidorów](2014-12-12-12.27.31-300x225.jpg)

Sos pomidorowy - odsączanie pomidorów

![Sos pomidorowy - krojenie pomidorów](2014-12-12-12.28.42-300x225.jpg)

Sos pomidorowy - krojenie pomidorów

### Co zrobić gdy zostanie sos?

Prawdopodobnie zostanie Ci trochę sosu pomidorowego po sporządzeniu 4 pizz. Co z nim zrobić? Zrób na drugi dzień pastę! Zajmie Ci to 10 minut i masz obiad dla 2-3 osób. Wystarczy, że podsmażysz kurczaka, dobrą kiełbasę lub inną wędlinę, dodasz sos, a następnie przerzucisz do niego ugotowany al dente makaron. Na sam koniec możesz dodać świeżo zmielonego pieprzu i parmezan. I gotowe:-)

Sos pomidorowy możesz zamrozić i rozmrozić na okazję kolejnej pizzy.

## Sos pomidorowy do pizzy z koncentratu

Nie używam koncentratu do przygotowania tego sosu. Nie ma sensu, skoro mój sos robi się równie szybko. Jedyny argument jaki znajduję, to że koncentrat jest tańszy... ale pomidory lepsze:-) Znalazłem jedna trochę inne rozwiązanie, które jeszcze bardziej ułatwi Ci zadanie. Zamiast koncentratu czy puszki pomidorów możesz kupić przetarte pomidory w butelce. Dzięki temu nie będziesz musiał miksować tych z puszki, ani rozcieńczać koncentratu.

## Jaki jest Twój przepis na sos pomidorowy do pizzy?

Z wielką chęcią dowiem się jakie są Twoje doświadczenia z domowym sosem pomidorowym? Co dodajesz, czego nie używasz? Co polecasz? Daj znać w komentarzach.

## Inne przepisy na sosy do pizzy

<a href="/category/przepis-na-sos/">Sprawdź kilkanaście innych sosów na pizzę &gt;&gt;</a>

Ten post może znaleźć również pod następującymi hasłami: sos pomidorowy do pizzy z koncentratu,  sos pomidorowy do pizzy z pomidorów, jak zrobić sos pomidorowy do pizzy, przepisy kulinarne sos pomidorowy do pizzy, sos pomidorowy do pizzy ze świeżych pomidorów
