---
title: Jak zorganizować dla przyjaciół grilla z pizzą zamiast kolejnego z kiełbasą i karkówką?
date: 2015-08-08T06:26:28.000Z
categories: 
  - porady
featuredImage: pizza_z_grilla.jpg
---

Kiedy masz już dosyć karkówki i kiełbasek z grilla, to znaczy, że nadszedł czas, aby spróbować czegoś nowego… pizzę z grilla. Przy odrobinie dobrej organizacji i wykorzystaniu kilku moich rad opisanych w tym artykule, bez problemu zorganizujesz grilla z pizzą dla rodziny, przyjaciół czy znajomych. Po przeczytaniu tego artykułu będziesz wiedzieć krok po kroku jak to zrobić.

Co innego jest wrzucić na ruszt 20 kiełbasek i po 20 minutach rozdać 10 osobom i pierwszy głód gości masz załatwiony. Z pizzą jest trochę inaczej. Na większości grillów jesteś w stanie przygotować co najwyżej jedną pizzę na raz. Weź to pod uwagę przy planowaniu grilla dla znajomych.

## 1\. Przygotowania

### 1.1 Goście

#### Ustal menu

Wybierz jakie pizze chcesz zrobić i przekaż gościom menu. Zaoszczędzisz czas i pieniądze na przygotowywanie kilku(nastu) rodzajów pizzy, bo ktoś lubi coś, a czegoś innego nie za bardzo.

#### Poproś gości, aby przynieśli swoje ulubione toppingi

Dlaczego nie przesunąć trochę pracy i odpowiedzialności na gości? Każdy lubi coś innego na pizzy. Niech kupi, pokroi i przyniesie do Ciebie. Dzięki temu nie będziesz musiał przygotowywać wielu rodzajów pizzy.

Zaoszczędzisz sporo czasu, korzystając z pomocy gości.

### 1.2 Grill

#### Brykiet czy węgiel? Brykiet!

- Węgiel rozpali się szybko, ale równie szybko się spali. Brykiet za to rozpala się dłużej, ale też pali się dłużej, ponieważ jest bardziej zbity i kaloryczny.
- Brykiet osiąga wyższą temperaturę niż węgiel.
- Bardzo ciężko jest dorzuć więcej węgla do grilla, gdy leży na nim rozgarzany kamień. Lepiej skorzystać z brykietu, który działa dłużej.

#### Wsyp naprawdę dużo brykietu

Wsyp od razu więcej. Właśnie dlatego, żeby osiągnąć wyższą temperaturę oraz żębyś nie musiał dosypywać go w trakcie. Czasami zużywam nawet 2/3 worka na jeden raz.

#### Stwórz strefę bezpośredniego i pośredniego grzania

- Wiem, że nie będzie to łatwe i wymaga większego grilla. Przygotuj strefę bezpośredniego grzania i pośredniego grzania. Bezpośrednio nad żarem przygotowujesz same ciasto. Gdy spód masz już upieczony, nad strefą pośredniego grzania położysz upieczony spód ze składnikami na górze.
- Najłatwiej zrobić to tak, że na jednej części grill znajduje się brykiet, a na drugiej części nie.
- Aby uniknąć bezpośredniego grzania, wykorzystaj kamień do pizzy.

#### Rozpal grilla wcześniej

Rozpal grilla nawet 30–40 minut przed startem imprezy. Pamiętaj, że brykiet potrzebuje nawet 30–40 minut, aby się rozpalić i osiągnąć najwyższą temperaturę.

#### Rozpal grilla do maksymalnej temperatury

Jaka temperatura jest najlepsza? Jak najwyższa! Dzięki temu pizza zrobi się szybko i składniki nie wyschną. Brykiet

#### Połóż kamień lub stal na grilla

Skorzystaj z kamienia do pizzy (szamotowego lub żeliwnego). Kamień doskonale przejmie wysoką temperaturę z grilla i powoduje, że pizza nie robi się nad żywym ogniem. Kamień musi się porządnie nagrzać, także im wcześniej go położysz, tym lepiej.

## 2\. Składniki

### 2.1 Przygotuj wcześniej składniki

- Pokrój wszystko, co możesz wcześniej, włóż do miseczek i przykryj, żeby nie wyschły.
- Nie musisz przygotowywać osobnej miseczki dla każdego ze składników. Zwykle łączę kilka składników w jednej, np. pomidory z papryką albo ser mozzarella i oliwki czy kapary.

### 2.2 Rozwałkuj ciasto wcześniej

Jeśli masz taką możliwość, rozwałkuj ciasto wcześniej. Unikniesz trudnego zadania w postaci wałkowania pizzy na chybotliwym stole ogrodowym, na którym wiatr zdmucha całą mąkę:-)

- Rozwałkuj jeden placek, podsyp obficie mąką, przełóż folią aluminiową.
- Następnie przygotuj kolejny placek i połóż na górę.
- Ta konstrukcja spokojnie wytrzyma ciężar nawet 4 placków, jeden na drugim.
- Gdy masz ich więcej, zrób więcej kopców.

Folię możesz później wykorzystać kładąc na kratce grillowej jako zabezpieczenie, jeśli nie korzystasz z kamienia.

## 3\. Pieczenie pizzy

Prawdopodobnie uda Ci się uzyskać wyższą temperaturę niż w piekarniku, dlatego bądź podwójnie uważny, ponieważ bardzo łatwo przypalić pizzę. Szczególnie gdy góra robi się wolniej i masz wrażenie, że wszystko jest w porządku, a spód już dawno zdążył się przypalić:-)

### 3.1 Najbardziej optymalne ustawienie

Zanim zaczniesz, są do ustalenia dwie zasadnicze kwestie: czy korzystasz z kamienia czy nie oraz czy masz grill otwarty czy zamykany.

Najbardziej optymalne ustawienie to <a href="/stal-do-pieczenia/">stal do pizzy</a> lub <a href="/kamien-do-pizzy/">kamień do pizzy</a> + zamykany grill.

- Od dołu masz stabilne i przewidywalne źródło ciepła w postaci kamienia.
- Od góry pizza zapiecze się dzięki cyrkulacji gorącego powietrza, które nie ucieknie, tylko zostanie w środku.

Jeśli korzystasz z grilla bez klapy, sposób 1 będzie dla Ciebie lepszy. Ciężko jest uzyskać wysoką temperaturę, aby zapiec też górę. Gdy korzystasz z zamykanego grilla, możesz spróbować sposobu 2.

### Sposób 1 - najpierw ciasto, później reszta

- Połóż rozwałkowane ciasto na grillu. Najlepiej położyć ciasto na kamieniu.
- Po 1–2 minutach przewróć ciasto na drugą stronę i nałóż sos oraz składniki.
- Zamknij grill (jeśli możesz).
- Piecz przez kolejne 1–2 minuty.

### Sposób 2 - cała pizza na raz

- Upewnij się czy grill się odpowiednio rozgrzał. Odpowiednio - czyli na maksa, tak że nie da się zbliżyć ręki i głowa odchodzi na bok.
- Podsyp łopatkę mąką.
- Połóż na niej ciasto, sos i składniki.
- Zsuń pizzę na kamień lub stal.
- Zamknij grill.
- Piecz przez 2–3 minuty (w zależności od temperatury jaką udało Ci się uzyskać).
- Co minutę doglądaj zarówno górę pizzy, jak i spód lekko podważając pizzę. Może być tak, że góra się jeszcze nie zrobi, a dół zacznie się przypalać.

### 3.2 Od jakiej pizzy zacząć?

Polecam dać jednak mniej składników. Wtedy masz pewność, że pizza się zrobi. Jak już nabierzesz doświadczenia co do grilla i będziesz wiedzieć na co go stać, możesz spróbować z większa ilością składników.

Dlatego zacznij od Margharity. Jeśli wyjdzie Ci okej, tj. góra upieczona, dół nie przypalony, przejdź do kolejnych pizzy dodając stopniowo kolejne składniki.

## Jakie narzędzia i akcesoria przydadzą Ci się?

Lista sprzętów, które pomogą Ci Pobierz listę narzędzi, którą polecam do domowego przygotowania pizzy.

### Stal do pizzy

![Stal do pizzy](stal-do-pizzy-1-300x300.jpg)

Stal do pizzy

Jeśli chodzi o pizzę z grilla to mój ulubiony sprzęt.

- Kładę stal na kratce.
- Kratka umieszczam jak najbliżej żaru.
- Rozgrzewam przez 30 minut.
- Kładę pizzę na 1-2 minut.
- Przewracam na drugą stronę, nakładam składniki i piekę przez kolejne 1-2 minut.

[Sprawdź stal do pieczenia na Amazon.com >>](https://www.amazon.com/gp/product/B00N205G22/ref=as_li_tl?ie=UTF8&camp=1789&creative=9325&creativeASIN=B00N205G22&linkCode=as2&tag=domowapizza-20&linkId=62f73f36715aa7d7842993d0ea907590)![](//ir-na.amazon-adsystem.com/e/ir?t=domowapizza-20&l=am2&o=1&a=B00N205G22)

[Sprawdź stal do pieczenia na Amazon.de >>](https://www.amazon.de/gp/product/B013IUOVM6/ref=as_li_tl?ie=UTF8&camp=1638&creative=6742&creativeASIN=B013IUOVM6&linkCode=as2&tag=domowapizza-21&linkId=3ca9f41e3d498939cc72d3c26e6bb93a)![](//ir-de.amazon-adsystem.com/e/ir?t=domowapizza-21&l=am2&o=3&a=B013IUOVM6)

### Kamień

![Kamień do pizzy Emile Henry](kamien-do-pizzy-emile-henry-300x222.jpg)

Kamień do pizzy Emile Henry

Na grillu korzystam z dwóch rodzajów kamienia:

- Kamień Kuchenprofi
- Kamień Emile Henry

Kamień Kuchenprofi wykorzystuję przede wszystkim w piekarniku, ale na grillu też. Natomiast kamień Emily Hardy wykorzystuję przede wszystkim na grillu, ale w piekarniku też:-)

_Kamień Kuchenprofi_ Mój stary dobry przyjaciel, które służy mi od lat;-)

- jest większy, zmieści się większa pizza,
- przez to że jest większy, też trochę waży
- sprawdza się również do… pieczenia kiełbasek czy grillowania warzyw lub ziemniaków na chipsy

[Sprawdź na Ceneo >>](https://www.ceneo.pl/;szukaj-pizza+kuchenprofi/#pid=5958)

_Kamień Emile Henry_ To mój nowy przyjaciel;-) Ma cztery bardzo przydatne rozwiązania, które ułatwiają pieczenie pizzy:

- jego powierzchnia jest gładka - glazurowana, przez co ciasto nie ma tendencji do przywierania
- na wierzchu są małe rowki, które dodatkowo odprowadzają wilgoć spod pizzy. Spód jest bardziej chrupiący
- ma wyższe brzegi, przez co łatwiej nałożyć pizzę, bez obawy, że zleci z kamienia
- jest mniejszy i lżejszy niż mój drugi kamień Kuchenprofi, przez co pasuje na mniejsze grille i możesz go wziąc ze sobą na piknik

[Sprawdź na Ceneo >>](https://www.ceneo.pl/;szukaj-pizza+emile+henry/#pid=5958)

### Łopatka

Bez łopatki będzie Ci ciężko nałożyć gotową pizzę na rozgrzany kamień… Przydaje się i to bardzo! Jednak w warunkach ogrodowych nie zawsze jest pod ręką. Co zrobić wtedy?

1. Nałóż samo ciasto na kamień.
2. Przypiecz je z jednej strony przez 1–2 minut (w zależności od temperatury żaru i kamienia czas może się zmienić). Średnio rozpalony grill (120–150 stopni Celsjusza) to jakieś 5 minut pieczenia na jednej stronie. W zamykanym grillu z temperaturą ponad 300 stopni możesz się zmieścić w 1 minucie:-)
3. Wbij widelec i przewróć na drugą stronę.
4. Nałóż składniki i piecz mniej więcej przez tyle samo czasu co pierwsą stronę pizzy.

<a title="Kamień do pieczenia pizzy Emile Henry" href="/lopatka-pizzy/">Więcej na temat łopatki znajdziesz tu &gt;&gt;</a>

### Mata silikonowa

To jest Twój kawałek spokoju i czystości. Możesz ją wykorzystać na wiele sposobów, np.

- zapewni Ci czyste miejsce do pracy,
- możesz na matę wyłożyć rozwałkowane ciasta, przysypać mąką i przykryć,
- możesz na niej zaserwować gotową pizzę i na niej kroić (pod warunkiem że jest do tego przewidziana lub korzystasz z plastikowego roller (radełka).

[Sprawdź na Ceneo >>](https://www.ceneo.pl/;szukaj-mata+silikonowa#pid=5958)

### Wałek

To już opcjonalnie, ponieważ nie zawsze masz miejsce w ogrodzie na takie luksusy. Bez problemu możesz „rozwałkować” ciasto rękoma. Nie będzie tak gładkie jak wałkiem, ale we włoskich pizzeriach też wyrabiają ręcznie.

### Zestaw 5–6 miseczek różnej wielkości

W nich trzymaj pokrojone produkty. Ewentualnie możesz sprawić sobie plastikowe pojemniki na żywność. Też dobrze się sprawują.

### Folia aluminiowa

- Przyda się nawet bardziej niż folia spożywcza - jest uniwersalniejsza.
- Przykryjesz nią górę pizzy, aby ser się nie zapiekł w wysokiej temperaturze.
- Jeśli nie korzystasz z kamienia, folia aluminiowa może robić za nakładkę na ruszt grilla.
- Pozostałą pizzę (jeśli zostanie) zawiniesz właśnie w folię.

## I gotowe!

Daj znać w komentarzach jak Ci poszło. Możesz masz swoje sprawdzone sposoby na grilla?
