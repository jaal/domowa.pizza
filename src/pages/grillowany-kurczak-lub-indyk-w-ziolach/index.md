---
title: "Grillowany kurczak w ziołach - szybki, prosty przepis na dodatek do pizzy"
date: "2015-06-01T20:34:16.000Z"
categories: 
  - "skladniki"
featuredImage: "./images/DSC07755.jpg"
---

W moich pizzach często korzystam z grillowanego kurczaka lub indyka. Albo w drugą stronę, przygotowuję takiego kurczaka na obiad i jak zostają mi resztki, wykorzystuję go na pizzy. Na pizzy smakuje świetnie. Nie jest tak ciężkie jak wędliny wieprzowe czy kiełbasa, które też często są na mojej pizzy.

Tak czy owak, takie grillowane mięso jest proste i szybkie w zrobieniu. W dodatku jest uniwersalne w kuchni.

- Potrzebujesz do sałatki? Będzie pasowało.
- Chcesz przygotować meksykańskie burrito czy taco? Żaden problem.
- Potrzebujesz coś do wzmocnienia swojej kanapki do pracy, aby wyglądała jak z Subway. Proszę bardzo.

Zastosowań grillowanego mięsa jest wiele. Jak takie grillowane mięso przyrządzić? To proste - wystarczy garść przypraw, oliwa, trochę czasu i patelnia grillowa (opcjonalnie).

## Lista składników

Aby przygotować grillowanego kurczaka potrzebujesz następujących składników:

- Średniej wielkości pierś z indyka lub kurczaka (ok. 400 gramów)
- Pół łyżeczki tymianku
- Pół łyżeczki oregano
- Pół łyżeczki bazylii
- lub zamiast tego 2 łyżeczki ziół prowansalskich
- 5 łyżek oliwy
- świeżo zmielony pieprz
- sól
- opcjonalnie kieliszek brandy, whiskey, wódki czy koniaku (najlepiej takiego kuchennego)

## Jak grillować pierś?

1. Pierś rozkrawam na płaty. Wychodzą z tego sznycle mniej więcej na 1 cm grubości lub cieńsze. Ewentualnie możesz kupić gotowe sznycle, o czym piszę poniżej.
2. Przygotowuję mieszankę przypraw: tymianek, oregano, bazylię i rozmaryn lub korzystam z gotowej mieszanki pod postacią ziół prowansalskich. Dokładnie mieszam je z oliwą. Dodaję sól oraz pieprz.
3. Wkładam do lodówki na przynajmniej 24 godziny. Ok, jeśli nie masz całego dnia, włóż chociaż na noc do lodówki. Jeżeli i to jest dla Ciebie za długo, niech poleży choć kilka godzin.
4. Opcjonalnie
5. dodaj do mieszanki przypraw paprykę słodką w proszku
6. oprócz oliwy możesz dodać też jogurt grecki i zrobić marynatę z jogurtu
7. Rozgrzewam patelnię grillową przez ok. 5–10 minut na średnim lub dużym ogniu.
8. Jak już jest rozgrzana, kładę na niej piersi.
9. Grilluję przez ok. 2–3 minuty z jednej strony.
10. Jak już są gotowe, odkładam na talerz do lekkiego przestudzenia, a następnie kroję w paski 0,5 - 1 cm grubości i mięso jest gotowe do położenia na pizzy.

## Jakie mięso do tego wykorzystać?

Aby nie bawić się w krojenie na wąskie plastry piersi z indyka lub kurczaka, zwykle kupuję gotowe szyncle. Są do dostania w Biedronce lub Lidlu. Są porcjowane po ok. 400 gramów. Wystarczy je umyć i są gotowe do marynowania.

## Jak wygrillować kratkę na mięsie?

Ok. Wiem, że „kratka” na kurczaku to nie to samo co „kratka” na krwistym steku. Ale dlaczego nie?

- Grilluj najpierw jedną stronę przez 1–2 minuty.
- Następnie przekręć o 90 stopni w prawo i grilluj prze kolejne 1–2 minut.
- W kolejnym kroku przekręć na drugą stronę i znów grilluj przez 1–2 minut.
- Na koniec przekręć o 90 stopni i zostaw na patelni przez 1–2 minut.
- W sumie pierś powinna się grillować 2–3 minuty na jednej stronie i 2–3 minut na drugiej.

## Mrożenie

Czasami robię tak, że przygotowuję większą ilość mięsą w marynacie i mrożę w woreczkach. Wtedy wystarczy rozmrozić i wrzucić taki kawałek na patelnię grillową na kilka minut i gotowe.

Opcja druga to zamrożenie gotowych piersi (pokrojony na paski lub nie) i rozmrożenie gdy są potrzebne.

Ewentualnie, jeśli masz zamrożone sznycle lub cienko pokrojne kawałki piersi, możessz spróbować grillować od razu na patelni. Wtedy potrzymaj je trochę dłużej, aby mieć pewność, że są zrobione w środku. Dlatego jest ważne, aby były cienkie - masz pewność, że będą zrobione.

## I gotowe!

Masz przepis na kurczaka z grilla, który możesz zrobić szybko i prosto, a następnie wykorzystać w wielu potrawach, nie tylko na pizzy. Jaki jest Twój przepis?
