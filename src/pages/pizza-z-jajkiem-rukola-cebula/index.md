---
title: "Pizza z cebulą, jajkiem i rukolą"
date: "2016-04-24T19:53:41.000Z"
categories: 
  - "danie-wegetarianskie"
  - "pizza-wegetarianska"
  - "przepis-na-pizze"
tags: 
  - "cebula-biala"
  - "jajko"
  - "rukola"
  - "ser-mozzarella"
  - "syrop-balsamiczny"
featuredImage: "./images/pizza-z-jajkiem-rukola.jpg"
---

Pizza niby nic a w dodatku bez sosu, bo niby co to za składniki jajko czy cebula ;-) Wpadłem na nią przypadkiem gdy okazało się, że mam w lodówce tylko kilka składników jako tako nadających się na pizzę. Cebulę, jajka mam zawsze, rukolę dość często, a kulkę mozzarelli i ciasta zawsze trzymam w zamrażarce.

Ostrość cebuli i rukoli w połączeniu z kremowym smakiem mozzarelli, a na wierzchu rozlewające się po całej pizzy żółtko. Na koniec odrobina słodyczy w postaci syropu balsamicznego. Mniam, smakuje bardzo prosto, ale wyraziście. W dodatku jak wygląda! Nie spodziewałem się, że będzie jeszcze karmiła moje oczy;-)

## 1\. Lista składników

Aby przygotować pizzę potrzebujesz następujących składników:

- <a title="Przepis na ciasto podstawowe" href="/przepis-na-ciasto-na-pizze/">ciasto podstawowe (tu znajdziesz przepis)</a>
- <a title="Ser do pizzy" href="/jaki-ser-wybrac-do-pizzy/">ser mozzarella (tu znajdziesz więcej na temat serów do pizzy)</a>
- cebula biała
- jajko
- rukola
- syrop balsamiczny

Kluczowym składnikiem jest rukola. Jej ostrość i chrupkość "robi" smak tej pizzy. Wybierz rukolę, której liście są zielone lub jasno zielone, nigdy żółte. Przyjrzyj się dokładnie opakowaniu, czy nie jest tak, że świeże i jędrne liście są na zewnątrz, a w środku są zbite i wilgotne. Zwróć uwagę czy w opakowaniu nie zebrała się czasem woda. Taką sobie też odpuść - szybko zgnije.

### Pizza wegetariańska

To jest pizza wegetariańska.

## 2\. Przygotowanie ciasta

- Jeśli chcesz zrobić pizzę na cienki cieście, <a title="Przepis na ciasto podstawowe" href="/przepis-na-ciasto-na-pizze/">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a title="Przepis na pizzę na grubym cieście" href="/jak-zrobic-ciasto-na-pizze-jak-w-pizza-hut/">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

W tej pizzy nie ma sosu. Za sos robi mozzarella.

## 4\. Rozwałkowywanie ciasta

<a title="Rozwałkowywanie ciasta" href="/jak-walkowac-ciasto-pizzy/">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

- Umyj rukolę i dokładnie wysusz. Możesz użyć papierowych ręczniczków lub wirówki.
- Cebulę pokrój w pióra. Jeśli nie chcesz aby cebula była ostra, namocz pióra w zimnej wodzie przez kilkanaście minut.
- Najpierw nałóż ser mozzarella.
- Połóż na ser pokrojoną cebulę.
- Na środek wbij jajko.
- Na koniec wrzuć jeszcze parę oliwek na wierzch i daj szczyptę oregano.
- Po wyjęciu z piekarnika daj na wierzch umytą rukolę oraz zrób ślaczek z syropu balsamicznego. Nie dawaj rukoli przed pieczeniem, bo się wysuszy i zrobi się niejadalne, w smaku jak trawa.
- Obowiązkowo świeżo zmielony pieprz, opcjonalnie sól morska.

### Jeśli chcesz poeksperymentować

- Jeżeli wolisz lejące się jajko zamiast ściętego, wbij je pod koniec pieczenia, a nie na początku. Dzięki temu zetnie się, ale nie zapiecze.
- Bardzo lubię świeżą, sprężystą i ostrą rukolę. Dbam, aby właśnie taka znalazła się na pizzy, ponieważ jest kluczowym składnikiem smaku.
- Na wierzch pizzy możesz zetrzeć parmezan. Doskonale łączy się ze smakiem jajka i rukoli. Polecam zaraz po upieczeniu - wtedy parmezan delikatnie się roztopi o ciepłą pizzy i jeszcze bardziej podkręci smak Twojej pizzy.
- Jeśli masz w swojej kuchni dobrej jakości oliwę, konieczniej użyj jej do skropienia pizzy. Dodatkow smak i aromat na Twojej pizzy:-)

## 6\. Pieczenie

<a title="Jak ustawić piekarnik do pieczenia pizzy" href="/jak-ustawic-piekarnik-pieczenia-pizzy/">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.
