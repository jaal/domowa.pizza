---
title: "Pieczenie pizzy"
date: "2014-09-07T18:49:00.000Z"
categories: 
  - "inne"
featuredImage: "./images/jak-ustawic-piekarnik-e1418332402839.jpg"
---

Prawie tak ważne jak przepis na ciasto i sos, jest pieczenie pizzy:-) Dlatego to jest trzeci kluczowy składnik udanej pizzy.

## 1\. Ustawienia piekarnika

Polecam ustawienie piekarnika na jedną z trzech opcji:

1. **termoobieg**,
2. pieczenie z dołu,
3. lub pieczenie z góry i z dołu

Powyższe znajduje zastosowanie przy piekarniku elektrycznym. Jeśli masz piekarnik gazowy, nie masz opcji, pieczenie jest zawsze z dołu:-)

### 1.1 Termoobieg do pieczenia pizzy

Termoobieg sprawdza się najlepiej, ponieważ piekarnik najszybciej uzyskuje pożądaną temperaturę. Ustaw blachę lub kamień na środkowej szynie.

Czasami jest dostępna opcja termoobiegu i grilla. W takim przypadku możesz położyć blachę odrobinę wyżej. Wtedy możesz ją fajnie zapiec od góry grillem. Uważaj na czas pieczenia, może się skrócić.

### 1.2 Pieczenie z dołu

Jeśli masz piekarnik gazowy, to nie pozostaje Ci wiele opcji, tylko grzanie od dołu. Włóż blachę lub kamień na niskiej szynie.

### 1.3 Pieczenie góra - dół

Ustaw blachę lub kamień na środkowej szynie.

\[grwebform url="http://app.getresponse.com/view\_webform.js?wid=10515802&u=cg1" css="on"/\]

## 2\. Ustawienia temperatury pieczenia pizzy

Piekarnik ustaw na maksymalną dostępną temperaturę. **Zwykle jest to 220 - 250 stopni Celsjusza**.

## 3\. Ustawienia czasu pieczenia pizzy

Czas pieczenia pizzy jest bezpośrednio związany z temperaturą jaką ustawisz, podłoża na jakim pieczesz oraz rodzajem pizzy.

W przypadku maksymalnej temperatury piekarnika pomiędzy 220 - 250 stopni Celsjusza, **4-5 minut na upieczenie pizzy na cienkim cieście** w zupełności wystarczy.

Jeżeli Twój piekarnik ma niższą maksymalną temperaturę, którą możesz ustawić np. 220 stopni Celsjusza, nie przejmuj się, czas pieczenia nadal nie powinien być dłuższy niż 5 minut.

Jeśli piekarnik wyciąga niższe temperatury, np. 180 - 200 stopni Celsjusza i po 5 minutach pizza nie wygląda na upieczoną, potrzymaj ją w piekarniku 2-3 minut dłużej. Wymaga to kilku testów z różnymi czasami, aż znajdziesz optymalny czas.

## 4\. Kilka porad na sam koniec

### Porada 1

Koniecznie ustaw minutnik! Każda minuta w piekarniku to "być albo nie być" Twojej pizzy. Naprawdę! Pizza, która piecze się 4 minut wygląda super. Jeżeli zostawisz ją na dodatkową minutę, możesz ją zwyczajnie spalić.

### Porada 2

Przez pierwsze kilka pieczeń pizzy najlepiej co minutę jądoglądać, aby nie przegapić momentu, kiedy jest gotowa. Znalezienie optymalnej temperatury i ustawienia piekarnika wymaga czasami kilku prób.

### Porada 3

W trakcie pieczenia pizzy, możesz zabrać się za przygotowywanie kolejnej. Po nabraniu wprawy będziesz w stanie w ciągu tych 5 minut, zjeść kawałek dopiero co wyciągniętej pizzy i przygotować kolejną:-)
