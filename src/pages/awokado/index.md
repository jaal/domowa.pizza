---
title: "Awokado"
date: "2016-04-17T07:04:41.000Z"
categories: 
  - "skladniki"
featuredImage: "./images/640px-Avocado_with_cross_section_edit.jpg"
---

Dojrzałe awokado jest prawie jak masło! Czy trafiło Ci się kiedyś tak dojrzałe awokado, że można było je rozsmarować na grzance jak masło? Mi tak:-) Wtedy się zakochałem w tym owocu.

Pierwszy raz zetknąłem się z awokado w formie sosu guacamole jakieś 10 lat temu w jakieś zagranicznej restauracji typu tex-mex. Guacamole jest świeże, pikantne i orzeźwiające. Pasuje jako dodatek do wielu posiłków, w tym do pizzy. A samo awokado można wykorzystać na pizzy na kilka sposobów. W dodatku to istna bomba zdrowia!

## Dlaczego warto jeść awokado?

Awokado to samo zdrowie! Zawiera ponad 20 różnych witamin i minerałów, np.

- potas, nawet więcej niż popularne i rekomendowane banany, regulujący ciśnienie krwi i wpływający pozytywnie na układ nerwowy;
- witaminy A, z grupy B, C i E;
- witaminę K, połowa awokado wystarcza, aby pokryć 25% dziennego zapotrzebowania na tę witaminę, która pomaga w przyswajaniu wapnia i zapobiega jego wydalaniu;
- kwas foliowy, zalecany szczególnie kobietom w ciąży, ponieważ redukuje ryzyko powikłań w ciąży; dodatkowo jedzenie bogate w kwas foliowy pomaga zmniejszyć ryzyko zachorowania na depresję;
- kwas oleinowy, pomagający obniżać poziom złego cholesterolu oraz przeciwdziałający nowotworom piersi i prostaty; dodatkowo ten tłuszcz pozwala lepiej się przyswajać innym składnikom i mikroelementom;
- likopen, przeciwutleniacz wspierający walkę z nowotworami;
- zeaksantynę i luteinę, mikroelementy, które pomagają utrzymać wzrok w dobrej kondycji oraz zmniejszają szanse zachorowań na zaćmę czy zwyrodnienie plamki żółtej;
- błonnik, w ilości ok. 6-7 gramów na połówkę owocu, który wspomaga proces trawienia, zapobiega skokom poziomu cukru we krwi i zmniejsza ryzyko nowotworu jelita;

Dodatkowo zawiera mniejsze ilości magnezu, manganianu, miedzi, żelaza, cynku, fosforu, witaminy A, witaminy B1 (tiamina), witaminy B2 (ryboflawinę) i witaminy B3 (niacyna).

### Ile procent zalecanego dziennego spożycia zaspokoisz zjadając awokado?

- Witamina K: 26% zalecanego dziennego spożycia (RDA)
- Kwas foliowy: 20% zalecanego dziennego spożycia (RDA)
- Witamina C: 17% zalecanego dziennego spożycia (RDA)
- Potas: 14% zalecanego dziennego spożycia (RDA)
- WItamina B5: 14% zalecanego dziennego spożycia (RDA)
- Witamina B6: 13% zalecanego dziennego spożycia (RDA)
- Witamina E: 10% zalecanego dziennego spożycia (RDA)
- Błonnik: 27% zalecanego dziennego spożycia (RDA)

### Kalorie w awokado

Awokado zawiera dużo dobrych kalorii, przy małej ilości cukru - to w sumie najbardziej kaloryczny owoc, dzięki temu jest zalecany w diecie osób chorujących na cukrzycę. 100 gramów awokado zawiera:

- 160 kcal,
- 2 gramy białka,
- 15 gramów dobrych tłuszczów,
- 9 gramów węglowodanów,
- 7 gramów błonnika.

## Jak przygotować awokado?

Przede wszystkim użyj dojrzałego i miękkiego awokado. W sklepie spotkasz:

1. niedojrzałe awokado
2. dojrzałe awokado
3. przejrzałe awokado

Każdy z tych przypadków omówię osobno;-) Generalnie interesuje Cię gdy awokado jest niedojrzałe lub dojrzałe. Jeśli jest przejrzałe, nie kupuj.

### 1\. Niedojrzałe awokado, co zrobić jeśli Twoje awokado jest niedojrzałe?

Niedojrzałe awokado może być gorzkie w smaku i nieprzyjemnie twarde. Zjedzenie niedojrzałego awokado to gwarantowany sposób na znielubienie tego owocu.

Taki awokado zwykle powinno dojrzeć samo w ciągu 4–5 dni. Przede wszystkim nie trzymaj awokado w lodówce. Awokado podobnie jak banany, nie dojrzewają dobrze w lodówce. Zostaw na kilka dnia w temperaturze pokojowej w nienasłonecznionym miejscu.

#### Jak przyspieszyć dojrzewanie awokado?

Możesz przyspieszyć dojrzewanie awokado, aby szybciej było gotowe i pyszne. Co zrobić aby przyspieszyć dojrzewanie awokado?

- Awokado wydziela etylen. Etylen jest hormonem, wydzielnamym przez roślinny. Odpowiada przede wszystkim za dojrzewanie owoców, starzenie się roślin czy też opadanie liści. Występuje praktycznie w każdej roślinie. Wystarczy, że zawiniesz awokado w folię aluminową lub wsadzisz do papierowej torby i zamkniesz.
- Aby awokado dojrzewało jeszcze szybciej, możesz do tej papierowej torby dołożyć jeszcze banany, które też wydzielają etylen. Banany nadają się do tego najlepiej, ale możesz też skorzystać z jabłek czy pomidorów.
- Jest jeszcze metoda z piekarnikiem, której nie polecam ze względu na to, że mocno zmienia smak awokado i pozbawia go świeżości i gładkości. Polega na tym, że rozgrzewasz piekarnik do ok. 100 stopni Celsjusza, zawijasz awokado w folię aluminiową i wsadzasz do piekarnika na ok. 60 minut. Awokado zrobi się miękkie, ale… zupełnie inne w smaku. Dlatego nie polecam tej metody i jeśli nie masz noża na gardle, proponuję skorzystać ze spokojniejszej metody doprowadzania awokado do „dojrzałości”.

### 2\. Dojrzałe awokado, jak przygotować dojrzałe awokado

1. Przekrój awokado na pół wzdłuż pestki.
2. Przekręć jedną połówkę awokado, jakbyś chciał otworzyć butelkę.
3. Zostaniesz z jedną połówką awokado bez pestki i jeden z pestką.
4. Wbij delikatnie nóż w pestkę i przekręć. Pestka powinna sama wyskoczyć.

Teraz masz dwie opcje, aby pozbyć się skórki z awokado:

#### Użyj łyżeczki

- Weź łyżeczkę
- Zacznij wykrawać wzdłuż skórki awokado

#### Użyj obieraczki

- Obierz awokado obieraczką
- Użyj zwykłej obieraczki do ziemniaków
- Delikatnie i powoli obierz skórkę.
- Im będziesz bliżej końca obierania, tym bardziej awokado będzie się ślizgało w rękach

### Co zrobić z pestką z awokado?

Nie wyrzucaj! Pomoże Ci dwukrotnie:

1. pozwoli zachować świeżość awokado (np. w formie sosu guacamole)
2. zawiera dużo cennych składników, które wykorzystasz później

Dzięki pestce awokado (i soku z limonki) sos guacamole nie sczernieje tak szybko.

- Jak już zużyjesz sos, odstaw pestkę w nasłonecznione i suche miejsce, aby wyschła.
- Następnie rozbij tłuczkiem i zblenduj na drobny proszek.
- Możesz z powodzeniem dodawać do koktajli owocowych czy zup.

## 3\. Przejrzałe awokado, jak rozpoznać czy awokado jest przejrzałe?

Generalnie nie interesuje Cię przejrzałe awokado, odpuść sobie takie. Jak je rozpoznać?

- Przejrzałe awokado się podczas nacisku zdecydowanie się wgniata.
- Nie kupuj awokado, w którym pestka „grzechocze” w środku. To oznacza, że awokado jest za bardzo dojrzałe.
- Zwróć uwagę czy w okolicach ogonka nie ma brzydkiego nalotu, który może świadczyć o zepsuciu.

## Jak kupować awokado?

Awokado to owoc, który dojrzewa po zerwaniu. Możesz spokojnie kupić niedojrzałe i poczekać kilka dnia aż dojrzeje. Po czym poznać, że awokado jest dobre - czyli dojrzałe?

1. Sprawdź kolor i miękkość. Kolor to pierwszy (ale nie najważniejszy) wskaźnik dojrzałości. Kolor skórki nie zawsze świadczy o dojrzałości owocu, ponieważ są różne odmiany awokado, które charakteryzują się różną kolorystyką. Najważniejsza jest miękkość.
2. Chwyć awokado w dłoń i delikatnie naciśnij ściśnij dłoń. Dojrzałe awokado powinno „ulec”. Niedojrzałe postawi opór. Jeśli nie zależy Ci na czasie, kup te które stawia opór i pozwól mu dojrzeć.

## Cena awokado

W najpopularniejszych dyskontach w Polsce (Lidl i Biedronka) można dostać w cenie poniżej 5 zł za sztukę. Zwykle jest to bliżej 4,79-4,99 zł. Czasami trafi się promocja, np. Tesco potrafiło mieć awokado przecenione do 2,99 zł - to bardzo dobra cena.

## Przepisy z awokado

https://domowa.pizza/sos-guacamole/

https://domowa.pizza/pizza-z-guacamole/

https://domowa.pizza/pizza-z-awokado-limonka-serem-feta-i-kozim/

### Literatura

- http://www.wikihow.com/Ripen-an-Avocado
- https://en.wikipedia.org/wiki/Ethylene
- http://www.poradnikzdrowie.pl/zywienie/co-jesz/awokado-wlasciwosci-i-wartosci-odzywcze\_42136.html
- http://www.medicalnewstoday.com/articles/270406.php
- https://commons.wikimedia.org/wiki/File:Avocado\_with\_cross\_section\_edit.jpg#/media/File:Avocado\_with\_cross\_section\_edit.jpg
- https://authoritynutrition.com/12-proven-benefits-of-avocado/
- http://www.foxnews.com/health/2016/03/22/whats-deal-with-eating-avocado-seeds.html
- Wykorzystałem grafikę [Muhammad Mahdi Karim](//en.wikipedia.org/wiki/User:Muhammad_Mahdi_Karim "w:User:Muhammad Mahdi Karim") ([www.micro2macro.net](http://www.micro2macro.net/)) [Facebook](http://facebook.com/micro2macro) [Youtube](https://www.youtube.com/user/m2mHD) - Own work, [GFDL 1.2](http://www.gnu.org/licenses/old-licenses/fdl-1.2.html "GNU Free Documentation License 1.2"), https://commons.wikimedia.org/w/index.php?curid=11601447
