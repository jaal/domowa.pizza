---
title: Pizza z oliwą, szynką parmeńską, cebulą i mozzarellą
date: 2015-10-09T19:47:46.000Z
categories: 
  - przepis-na-pizze
tags: 
  - czarne-oliwki
  - czerwona-cebula
  - oliwa
  - oregano
  - ser-mozzarella
  - szynka-parmenska
featuredImage: pizza-z-oliwa-szynka-cebula-i-mozzarella.jpg
---

To jedna z prostszych pizzy, które kiedykolwiek przyrządziłem. W tym przypadku „prosta” nie znaczy wcale biedna czy bez wyrazu! Wręcz przeciwnie - jej smak to poezja. To jest jedna z tych pizz, w których jakość składników robi wielką różnicę, bo nie użyłem żadnego sosu. Skropiłem tylko ciasto oliwą i na końcu też dodałem oliwy. W tym przypadku jakość oliwy ma duże znaczenie.

## 1\. Lista składników

Aby przygotować pizzę potrzebujesz następujących składników:

- <a title="Przepis na ciasto podstawowe" href="/przepis-na-ciasto-na-pizze/">ciasto podstawowe (tu znajdziesz przepis)</a>
- <a title="Ser do pizzy" href="/jaki-ser-wybrac-do-pizzy/">ser mozzarella (tu znajdziesz więcej na temat serów do pizzy)</a>
- szynka parmeńska
- oliwa
- czerwona cebula
- czarne oliwki (opcjonalnie)
- oregano (opcjonalnie)

## 2\. Przygotowanie ciasta

- Jeśli chcesz zrobić pizzę na cienki cieście, <a title="Przepis na ciasto podstawowe" href="/przepis-na-ciasto-na-pizze/">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a title="Przepis na pizzę na grubym cieście" href="/jak-zrobic-ciasto-na-pizze-jak-w-pizza-hut/">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

Ta pizza jest bez sosu. Za sos robi oliwa.

## 4\. Rozwałkowywanie ciasta

<a title="Rozwałkowywanie ciasta" href="/jak-walkowac-ciasto-pizzy/">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

- Skrop ciasto dobrej jakości oliwą. Nie dawaj za dużo - raczej delikatnie.
- Teraz połóż na cieście ser mozzarella. Zwykle na ciasto daję sos, a później ser, ale nie w tej pizzy.
- Czas na pokrojoną w pióra cebulę. Niech to będzie czerwona cebula, bo jest słodsza i delikatniejsza w smaku.
- W zależności jak lubisz, albo daj szynkę parmeńską przed pieczeniem - wtedy będzie chrupiąca, albo daj po pieczeniu, wtedy będzie delikatna. Rzecz gustu, ososbiście robię tak i tak.
- Wrzuć jeszcze parę oliwek na wierzch.
- Po wyjęciu z piekarnika skrop pizzę dobrej jakości oliwą.

### Jeśli chcesz poeksperymentować

- Zamiast szynki użyj boczku.
- Zamiast boczku użyj wytopionego boczku. Dzięki temu nie wyjdzie Ci pizza przykryta tłuszczem z boczku. Robię to tak, że wrzucam plastry boczku na gorącą i suchą patelnię. Następnie czekam parę minut, aż tłuszcz się wytopi i przerzucam plastry na papierowy ręcznik, aby nadmiar tłuszczu odsączyć.

## 6\. Pieczenie

<a title="Jak ustawić piekarnik do pieczenia pizzy" href="/jak-ustawic-piekarnik-pieczenia-pizzy/">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.

ser kozi, kiełbasa, oliwa, czarne oliwki, sos z suszonych pomidorów, oregano
