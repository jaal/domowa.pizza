---
title: "Sposoby na przedłużenie świeżości domowego chleba"
date: "2020-05-01T18:39:45.000Z"
categories: 
  - inne
---

W mojej rodzinie chleb trzymało się w chlebaku, w papierowej torbie albo zawinięty w bawełniany ręcznik. Kiedy pierwszy raz przeczytałem o tym sposobie… no coż. Było to trochę na bakier z tym, co robiłem wcześniej. Spróbowałem i okazało się, że rzeczywiście jest skuteczny. Chleb nawet na trzeci dzień od upieczenia jest miękki i smaczny. Tak do piątego dnia od upieczenia jest jadalny. Później mogą pokazać się ślady pleśni.

## Oto moje sposoby świeży chleb na dłużej

### Po upieczeniu pakuję chleb do worka foliowego,

Po upieczeniu chleba wkładam go do worka foliowego. Chleb jest jeszcze ciepły, ale już nie gorący. Workiem foliwym jest u mnie zwykla torba plastikowa, zwane też zrywką lub reklamówką. Jest plus i minus tego rozwiązania. Plus - chleb nie oddaje tyle wilgoci i skórka jest delikatniejsza. Minus - skórka jest delikatniejsza ;-) Dla niektórych to wada, że chleb nie ma super chrupiącej skórki. Dla mnie to kompromis między świeżością i chrupkością.

### Trzymam w worku foliowym przez cały czas

Chleb wyciągam tylko na moment, w którym go kroję, po czym znów wędruje do worka foliowego. Dzięki temu dłużej zachowuje wilgotność.

### Piekę chleb na zakwasie

Chleb za zakwasie utrzymuje świeżość dłużej, dzięki wyższej kwasowatości.

### Piekę chleb z większym udziałem wody

Gdy chcę, aby chleb dłużej utrzymywał świeżość, zwiększam hydrację chleba, czyli procentowy udział wody w stosunku do mąki. Mój tradycyjny chleb na drożdżach ma hydrację ok. 60%, ponieważ na 750 gramów mąki biorę 450 gramów wody, czyli 450 / 750 = 60%. Spokojnie mogę zwiększyć hydrację np. do 65%, co pomoże chlebowi dłużej być świeżym.

## Co zrobić gdy chleb już wyschnie?

Czasami nie da się tego uniknąć. A jedzenie na siłę chleba, który jest już wyschnięty, podczas gdy na blacie czeka świeży, dopiero co upieczony, jest często ponad moje siły i ulegam - stary chleb idzie w odstawkę.

Szkoda mi go wyrzucać. Dlatego poniżej kilka pomysłów jak stary chleb zutylizować.

### Bułka tarta

Jeśli jest blender, można pozostały chleb pokroić na mniejsze kawałki, a następnie wrzucić do blendera i zrobić z niego bułkę tartą.

#### Bułka tarta miękka

- Bułka tarta miękka idealnie nadaje się do formowania kotletów mielonych czy pulpetów.
- Trzeba pokroić chleb na mniejsze kawałki (obciąć skórkę, jeśli ktoś woli) i wrzucić do blendera.

#### Bułka tarta twarda

- Bułka tarta twarda idealnie nadaje się na panierkę.
- Jeśli chleb jest twardy i wyschnięty, w sumie nic nie trzeba robić, tylko pokroić na mniejsze kawałki (obciąć skórkę, jeśli ktoś woli) i wrzucić do blendera.
- Gdy chleb jest jeszcze miękki, trzeba go wrzucić do piekarnika na niską temperaturę i termoobieg, żeby wyschnął, a następnie zblendować.
- Na koniec można ewentualnie przesiać przez sitko, żeby zatrzymać większe elementy, czego osobiście nie robię, bo lubię mieć ciekawą fakturę bułki tartej.

### Tosty z dżemem

- To w sumie prościzna.
- Wrzucam odrobinę masła na patelnię.
- Kładę kromkę chleba.
- Czekam aż się zarumieni z dwóch stron.
- Ściągam z patelni, smaruję jeszcze raz masłem i nakładam dżem.
- Dzieciaki uwielbiają, ja również
- Oczywiście, zamiast dżemu może być na wytrawnie, tj. z serem i pomidorem, serem, pomidorem i pesto czy z serem i szynką.

### Francuskie tosty

- Podobnie jak wyżej, przywracają do życia chleb.
- Ubijam jajko z mlekiem (zwierzęce lub roślinne). Stosuję proporcję 3 jajka na szklankę mleka.
- Dodaję przyprawy, np. cynamon lub wanilię.
- Rozgrzewam patelnię na średnim ogniu.
- Smaruję tłuszczem.
- Zanurzam kromki chleba w mieszance jajek z mlekiem.
- Smarzę do zarumienienia.
- Serwuję z masłem i… dżemem, masłem orzechowym lub miodem, albo wszystko na raz.
- Dzieciaki uwielbiają, ja również.

### Grzanki do sałatki lub zupy krem

- Oj tak, uwielbiam grzanki z kawałków chleba zrumienionych na oliwie.
- Kroję chleb na mniejsze kawałki (można obciąć skórkę, jeśli ktoś woli).
- Rozgrzewam patelnię (najlepiej o grubym dnie).
- Wlewam na nią oliwę.
- Wrzucam chleb.
- Co jakiś czas ruszam patelnią i obracam.
- Czasami podkręcam smak grzanek i do oliwy wrzucam cały ząbek czosnku. Wtedy grzanki są lekko, a nie mocno czosnkowe.
- Zamiast oliwy używam czasami oleju ze słoiczka, w którym były suszone pomidory w oleju.

## Czego nie robić z suchym chlebem

### Nie karmię ptaków

Niestety, popełniałem ten błąd w przeszłości i karmiłem ptaki suchym chlebem. Nie jest to dobre dla ptaków.

### Nie czekam zbyt długo

Po 4-5 dniach mogą na chlebie pojawić się oznaki pleśni. Nie czekam na ostatnią chwilę, żeby nie mieć dylematu czy chleb jest jeszcze ok czy już nie.
