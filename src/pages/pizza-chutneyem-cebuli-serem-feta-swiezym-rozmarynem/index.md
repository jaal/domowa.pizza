---
title: "Pizza z chutneyem z cebuli, serem feta i świeżym rozmarynem"
date: "2016-07-17T20:38:44.000Z"
categories: 
  - "danie-wegetarianskie"
  - "pizza-wegetarianska"
  - "przepis-na-pizze"
featuredImage: "./images/pizza-chutney-feta-rozmaryn.jpg"
---

Czasami brakujemi mi pomysłów na nowe pizze, chociaż staram się notować każdy fajny pomysł, na który natrafię. Tak było wczoraj. Zdecydowanie zabrakło mi weny. Prosiłem o pomoc fanów bloga domowej pizzy na Facebooku.

<iframe src="https://www.facebook.com/plugins/post.php?href=https%3A%2F%2Fwww.facebook.com%2Ftwojadomowapizza%2Fposts%2F651960588293125&amp;width=500&amp;show_text=true&amp;appId=174542709271297&amp;height=244" width="500" height="244" style="border:none;overflow:hidden" scrolling="no" frameborder="0" allowtransparency="true"></iframe>

Jak zwykle nie zawiedliście! Liczba propozycji, która od Was spłynęła spowodowała, że… nie muszę się obawiać o brak pomysłów na pizzę przez najbliższe 4 weekendy conajmniej:-) Dzięki Wam serdecznie. Niektóre z nich były tak oryginalne, że aby jest zrobić, muszę się naprawdę dobrze przygotować!

Zdecydowałem się przetestować propozycję na pizzę od Michała, która składa się z… 3 składników:-) No nie do końca tylko z tylu, bo sam chutney robi się z kilku składników więcej;-) A więc chutney z cebuli, feta i rozmaryn. Po liście składników spodziewałem się niesamowitego aromatu w całym domu zarówno podczas przygotowywania chutneya, jak i samego pieczenia. Chutney w połączeniu z rozmarynem dał niepowtarzalny zapach. A smak? Słodka i miękka cebula w połączeniu ze słoną, kremową i rozpływającą się fetą. Strzał w dziesiątkę! Dzięki Michale!

## 1\. Lista składników

Aby przygotować pizzę potrzebujesz następujących składników:

- <a href="/przepis-na-ciasto-na-pizze/" title="Przepis na ciasto podstawowe">ciasto podstawowe (tu znajdziesz przepis)</a>
- <a href="/jaki-ser-wybrac-do-pizzy/" title="Ser do pizzy">ser feta (tu znajdziesz więcej na temat serów do pizzy)</a>
- świeży rozmaryn
- sól
- pieprz
- oliwa
- ocet balsamiczny (opcjonalnie)

Na chutney:

- czerwona cebula
- cukier lub ksylitol
- gorczyca
- whiskey
- sól
- pieprz
- oliwa
- ocet balsamiczny

## 2\. Przygotowanie ciasta

- Jeśli chcesz zrobić pizzę na cienki cieście, <a href="/przepis-na-ciasto-na-pizze/" title="Przepis na ciasto podstawowe">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a href="/jak-zrobic-ciasto-na-pizze-jak-w-pizza-hut/" title="Przepis na pizzę na grubym cieście">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Rozwałkowywanie ciasta

<a href="/jak-walkowac-ciasto-pizzy/" title="Rozwałkowywanie ciasta">Proces rozwałkowywania ciasta znajdziesz opisany tu.</a>

## 4\. Przygotowanie i nakładanie składników

Chutney z czerwonej cebuli

- Pokrój 3 cebulę w pióra i wrzuć na masło lub oliwę. Przyda się do tego garnek o grubym dnie.
- Na mały ogniu duść do miękkości przez 10 minut.
- Dodaj 2–3 łyżeczki cukru oraz gorczycę. Ja użyłem ksylitolu, który nie karmelizuje się tak fajnie jak cukier, ale jest dużo zdrowszy. Możesz też dać miodu. Gorczycę możesz utłuc w moździerzu.
- Następnie wlej kieliszek whiskey, im tańsza, tym lepsza;-) Jeśli nie masz whiskey, użyj bourbonu lub koniaku.
- Pod koniec dodaj łyżkę octu balsamicznego, sól oraz pieprz.
- W sumie przygotowanie chutneyu zajmie Ci ok. 20 minut.

Pizza

- Nałóż chutney na pizzę.
- Pokrusz ser feta. Nie żałuj go.
- Na wierzch daj 2–3 gałązki rozmarynu
- Po wyjęciu z piekarnika skrop oliwą, a na wierz daj sól i świeżo zmielony pieprz.
- Opcjonalnie możesz skropić po wierzchu ocetem balsamicznym

## 7\. Pieczenie

<a href="/jak-ustawic-piekarnik-pieczenia-pizzy/" title="Jak ustawić piekarnik do pieczenia pizzy">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.
