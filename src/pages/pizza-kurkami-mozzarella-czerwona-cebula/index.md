---
title: "Pizza z kurkami, mozzarellą i czerwoną cebulą"
date: "2016-07-23T13:18:10.000Z"
categories: 
  - danie-wegetarianskie
  - pizza-wegetarianska
  - przepis-na-pizze
tags: 
  - czerwona-cebula
  - kurki
  - oliwa-z-oliwek
  - ser-mozzarella
  - sol
  - swiezo-zmielony-pieprz
featuredImage: "pizza-z-kurkami-mozzarella-czerwona-cebula.jpg"
---

Jak dla mnie sezon na kurki jest już rozpoczęty. Na start prosta i pyszna pizza z kurkami, serem mozzarella, czerwoną cebulą, solą i pieprzem.

Nie będę rozpisywał się o tym, jak to kurki są zdrowe i pożywne. Składają się głównie z wody i mają śladowe ilości witamin i mikroelementów. Generalnie to sama woda jest:-) Jest jedno „ale”. Kurki są przepyszne, miękkie, delikatne. Jednym słowem mniam, mniam! W dodatku latem można jest dostać w dobrej cenie. Widziałem w #lidlposka po 8,99 zł.

Inspiracja na tę pizzę przyszła… no właśnie nie pamiętam skąd, ale jakaś pizzeria gdzieś na swoim Facebooku wrzucała podobną pizzę. Komuś coś chodzi po głowie która? Z chęcią przypiszę zasługi:-)

## 1\. Lista składników

Aby przygotować pizzę potrzebujesz następujących składników:

- <a href="/przepis-na-ciasto-na-pizze/" title="Przepis na ciasto podstawowe">ciasto podstawowe (tu znajdziesz przepis)</a>
- <a href="/jaki-ser-wybrac-do-pizzy/" title="Ser do pizzy">ser mozzarella (tu znajdziesz więcej na temat serów do pizzy)</a>
- kurki
- czerwoną cebulę
- sól morska
- świeżo zmielony pieprz
- oliwa z oliwek

## 2\. Przygotowanie ciasta

- Jeśli chcesz zrobić pizzę na cienki cieście, <a href="/przepis-na-ciasto-na-pizze/" title="Przepis na ciasto podstawowe">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a href="/jak-zrobic-ciasto-na-pizze-jak-w-pizza-hut/" title="Przepis na pizzę na grubym cieście">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

W tej pizzy nie ma sosu, na spód pizzy wędruje mozzarella i oliwa.

## 4\. Rozwałkowywanie ciasta

<a href="/jak-walkowac-ciasto-pizzy/" title="Rozwałkowywanie ciasta">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

- Oczyść porządnie kurki z piasku i brudu. Najlepiej to zrobić fundując im kilkukrotną szybką kąpiel w zimnej wodzie.
- Obetnij spód nóżek, a większe kawałki pokrój wzdłuż na pół.
- Na rozwałkowanym cieście połóż postrzępioną mozzarellę i skrop oliwą.
- Daj kurki.
- Na wierzch dodaj pociętą w pióra cebulę
- Po wyjęciu z piekarnika daj sól, pieprz i skrop oliwą.

## 6\. Pieczenie

<a href="/jak-ustawic-piekarnik-pieczenia-pizzy/" title="Jak ustawić piekarnik do pieczenia pizzy">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.

[PS Polub moją stronę na Facebooku >>](https://www.facebook.com/twojadomowapizza/)
