---
title: "Pizza Sfincione, czyli tradycyjna pizza sycylijska"
date: "2014-12-12T13:54:46.000Z"
categories: 
  - danie-weganskie
  - danie-wegetarianskie
  - pizza-weganska
  - pizza-wegetarianska
  - przepis-na-pizze
tags: 
  - bulka-tarta
  - danie-weganskie
  - danie-wegetarianskie
  - oliwa-z-oliwek
  - oregano
  - ser-mozzarella
  - sos-sfincione
meta: 
    description: "Sprawdź jak zrobić pizzę sfincione, na bazie programu Masterchef. Tradycyjna włoska pizza sfincione do zrobienia w domu. Sprawdź przepis na pizzę."
featuredImage: "DSC_0143-e1418328700729.jpg"
---

Zainspirowany jednym z odcinków Masterchef, który odbywał się na Sycylii, spróbowałem zrobić pizzę Sfincione, czyli tradycyjną pizzę sycylijską. W programie uczestnicy się nią zajadali. Przepis jest dość prosty i w Polsce do zrobienia w prawie 100%. Dlaczego? W tradycyjne pizzy sfincione należy użyć sycylijskiego sera, sycylijskiej oliwy z oliwek czy sycylijskich pomidorów (z puszki lub świeżych), przez co smak będzie się różnił. No chyba że masz dostęp do takich rarytasów. Generalnie spróbowałem zaadoptować tę pizzę do naszych standardów:-) Pizza jest trochę grubsza niż tradycyjna włoska. Ciasto jest bardziej wyrośnięte u góry, bardziej miękkie przez sos i trochę chrupiące przez bułkę tartą. Ciekawy miks! Do dzieła! Będziesz potrzebować

- <a title="Przepis na ciasto na pizzę" href="/przepis-na-ciasto-na-pizze/">ciasta na pizzę</a>
- <a title="Sos sfincione" href="/sos-sfincione/">sos sfincione</a> (cebula, oliwa, pomidory; opcjonalnie anchois oraz kapary)
- <a title="Jaki ser wybrać do pizzy?" href="/jaki-ser-wybrac-do-pizzy/">sera mozzarella</a>
- bułkę tartą
- oregano
- oliwa

### Pizza wegetariańska

Jeśli nie użyjesz w sosie anchois, otrzymasz pizzę wegetariańską.

### Pizza wegańska

Jeśli zamienisz ser mozzarella na inny ser i nie użyjesz anchois, otrzymasz pizzę wegańską.

## 1\. Przygotowanie ciasta na pizzę

Załączam link do mojego sprawdzonego przepisu na ciasto. Jeśli możesz, przygotuj ciasto dzień wcześniej i daj drożdżom popracować nad mąką w lodówce. Różnica w smaku i chrupkości będzie kolosalna. Ponieważ pizza siciliana jest grubsza niż standardowa pizza, ze standardowego przepisu na ciasto na pizzę wyjdą Ci raczej dwie niż cztery pizze, które normalnie wychodzą.

## 2\. Przygotowanie sosu sfincione

<a href="/sos-sfincione/">Cały przepis na sos do pizzy sfincione znajdziesz tu</a>. Przygotowanie go w całości zajmie Ci ok. pół godziny.

## 3\. Rozwałkowanie ciasta

- Wyciągnij ciasto z lodówki trochę wcześniej, aby nabrało temperatury pokojowej. Łatwiej będzie się je rozwałkowywało.
- Na stole lub blacie połóż stolnicę lub rozłóż matę silikonową. Albo zwyczajnie wyczyść blat i na nim zacznij wałkować.
- Wysyp trochę mąki i obtocz w niej kulkę ciasta.
- Ponieważ ciasto na pizzę sfincione jest trochę grubsze niż tradycyjne, będziesz potrzebować większą ilość ciasta, czyli mniej więcej „dwie pięści” ciasta zamiast jednej. Dla niewtajemniczonych, jedna pieść ciasta, to ciasto o wielkości pięści ;-)

Masz dwie opcje:

1. rozwałkowujesz **podwójną porcję ciasta na raz**,
2. albo rozwałkowujesz **osobno dwie standardowe kulkę ciasta, a następnie je łączysz.**

### Opcja 1: podwójna porcja ciasta na raz

1. Rozgnieć ciasto Zacznij wałkować góra-dół i po uzyskaniu ciasta w kształcie owalu, przekręć je o 90 stopni Celsjusza i znów wałkuj góra-dół. Zrób tak kilka razy, aż ciasto zacznie przypominać bardziej koło niż owal.
2. Ciasto po rozwałkowaniu powinno mieć grubość 0,5 cm do 1 cm, a więc grubsze niż standardowe.
3. Uformuj w cieście zagłębienie i podnieś trochę brzeg pizzy. Tam pójdzie sos. Robię tak, ponieważ na tę pizzę nakłada się całkiem sporo sosu i fajnie gdyby nie spływał z pizzy, tylko został tam gdzie jest, czyli na pizzy.

Uważaj! Mając dwa razy większą ilość ciasta istnieje naturalna tendencja do rozwałkowywania na większą pizzę, zamiast grubszą. Jeśli brakuje Ci punktu odniesienia, miej koło siebie kartę A4 i sprawdzaj wielkość ciasta przyrównując go do szerszego boku kartki papieru, która ma ok. 30 cm. Moja mata silikonowa ma również podziałkę, przez co widać jakiej wielkości pizza wychodzi i łatwo w razie czego skorygować działania.

### Opcja 2: dwie standardowe kulki ciasta połączone po rozwałkowaniu

1. Rozwałkowuję standardowo najpierw jedną kulkę i odkładam na bok.
2. Następnie robię tak samo z drugą kulką.
3. Kładę jeden pizzę na drugiej i dociskam mocno, aby dobrze się połączyły.
4. Przekładam ciasto na łopatkę (jeśli piekę na kamieniu) lub na blachę.
5. Tam zajmuję się brzegami pizzy. Staram się uformować je na trochę wyższe, aby w środku zrobiło się zagłębienie na sos.

Osobiście preferuję opcję drugą, czyli rozwałkowanie dwóch pojedynczych „placków” i połączenie ich razem. Mam wrażenie, że ciasto bardziej rośnie w takiej opcji.

## 4\. Nakładanie składników

Tutaj również masz dwie możliwości: bardziej chrupiący wierzch lub bardziej serowy wierzch. Spotkałem się z dwoma rodzajami pizzy sfincione. Jedna z nich miała na sosie położony ser i bułkę tartą, druga natomiast miała ser pod sosem, a na wierzchu bułkę tartą. Twój wybór co bardziej lubisz:-)

### Bardziej chrupiący wierzch

Na spód ciasta nałóż ser i opcjonalnie fileciki anchois (jeśli nie masz ich już w sosie). Następnie nałóż sporo sosu i całość posyp bułką tartą i skrop po wierzchu oliwą.

### Bardziej serowy wierzch

Nałóż na pizzę sos w słusznej ilości:-) Tę wersję pizzy zrobię trochę inaczej - upiekę ją na dwa razy. Najpierw włożę ciasto i sos do pieczenia na ok. 2 minuty. Następnie posypię wierzch pizzy bułką tartą, dodam ser mozzarella i upiekę raz jeszcze przed 3-4 minuty.

## 5\. Pieczenie

1. Ustaw piekarnik na maksymalną dostępną temperaturę i grzanie termoobieg (z grillem jeśli masz taką opcję) lub góra-dół.
2. Rozgrzej piekarnik porządnie, może to potrwać nawet pół godziny, szczególnie jeśli posiadasz kamień do pizzy.
3. Jeśli wybrałeś bardziej chrupiący wierzch po prostu wstaw pizzę na 4-5 minut do piekarnika.
4. Jeśli wybrałeś bardziej serowy wierzch, włóż pizzę do piekarnika i nastaw minutnik na 2 minut. Po tym czasie wysuń pizzę i posyp ją bułką tartą oraz serem mozzarella i wstaw na 3-4 minuty raz jeszcze.

Co minutę zaglądaj przez szybkę co się dzieje w środku. Ma to szczególne znaczenie, gdy robisz pizzę u siebie pierwsze kilka razy. Każda minuta jest na wagę przypalenia lub nie pizzy. Później jak się nauczysz piekarnika, pójdzie Ci łatwiej.

## I gotowe!

Po kilku minutach otrzymujesz pizzę pachnącą pomidorami, cebulą i oregano. Mniam, mniam! Załączam [link do odcinka Masterchef w której tę pizzę przyrządzali](http://masterchef.tvn.pl/wideo,1627,v/jak-zrobic-najlepsza-na-swiecie-pizze,1363799.html). Daj znać w komentarzach czy wyszła podobnie i czy Ci smakowała oraz co chcesz ewentualnie zmienić. Oceń proszę przepis. Liczę na Twój szczery głos. To pomoże mi ulepszać przepisy:-)
