---
title: "Ananas"
date: "2014-12-21T22:05:52.000Z"
categories: 
  - "skladniki"
featuredImage: hero.jpg
---

W jednej z moich ulubionych rodzajów pizzy, ananas gra pierwsze skrzypce. Bardzo lubię hawajską i mam ciekawy przepis na nią <a title="Pizza Hawajska" href="/pizza-hawajska/">w wersji łagodnej</a> i <a title="Pizza hawajska pikantna" href="/pizza-hawajska-pikantna/">pikantnej</a>, a także na <a title="Pizza z tuńczykiem i ananasem" href="/pizza-z-tunczykiem-ananasem/">pizzę z tuńczykiem i ananasem</a>.

Generalnie nie przepadam za puszkowymi owocami czy warzywami. Dlatego w przeszłości ananas był na dalekim miejscu na mojej liście produktów, które używałem w kuchni. Wydawał mi się na maksa słodki i nie kojarzył mi się ze zdrowym owocem, którym mógłbym poczęstować moją rodzinę.

Raz czy dwa kupiłem świeżego ananasa i poczytałem jakie są korzyści z jego jedzenia i jak się z nim obchodzić. Okazało się, że to bardzo ciekawy owoc, który ma wiele zastosowań, nie tylko w pizzy.

I ananas nie rośnie na drzewach! Jak rośnie ananas? Wydawało mi się to oczywiste, że ananas rośnie na drzewach, tak jak banany czy kokosy. Jak owoc egzotyczny ma nie rosnąć na palmie?;-) Okazało się, że to bylina i rośnie na wysokości do 1 metra. Ile to jeszcze człowiek nie wie?

Po przeczytaniu tego artykułu będziesz wiedział:

1. jakie znaczenie dla Twojego zdrowia ma ananas,
2. dlaczego warto kupować świeżego zamiast z puszki,
3. jak kupić dobrego ananasa w sklepie,
4. jak go obrać,
5. co zrobić ze skórkami,
6. oraz jak przechowywać w lodówce i zamrażarce.

## 1\. Jakie właściwości ma ananas?

### Przeciwbólowe i przeciwzapalne

Przede wszystkim zawiera bromelainę, która ma właściwości przeciwbólowe i przeciwzapalne. Ananas jest szczególnie polecany w medycynie sportowej przy wspomaganiu leczenia obrzęków pourazowych, głównie stanów zapalnych stawów. Bromelaina jest wykorzystywana w leczeniu lub łagodzeniu skutków chorób reumatycznych i osteoporozy.

### Pomaga w trawieniu i odchudzaniu

W dodatku bromelaina wspomaga procesy trawienne przyśpieszając je. Pomaga w niestrawności, zaparciach i wzdęciach. Zawiera również dużo błonnika, który pomaga w sprawniejszej pracy układu trawiennego. Dzięki temu polecany jest osobom odchudzającym.

### Bogaty w witaminę C

Jest bogaty w witaminę C. 100 gramów ananasa pokryje 80% Twojego dziennego zapotrzebowania na tę witaminę. Oprócz tego zawiera w mniejszej ilości witaminy B1 i B6 oraz witamina A.

### Antyoksydacyjny

Posiada silne właściwości antyoksydacyjne, co pomaga w walce z wolnymi rodnikami. Jest bogaty w mangan. Ten składnik jest wymagany w procesach antyoksydacyjnych w organizmie oraz przy produkcji energii a także dla układu kostnego. W mniejszych ilościach zawiera potas i miedź, również potrzebne w prawidłowym funkcjonowaniu organizmu.

Wszystko to pod warunkiem, że spożywasz świeżego ananasa, a nie ananasa z puszki, który jest mocno przetworzony i przez to o wiele mniej pomocny niż świeży.

### Kalorie ananas

Ile kalorii ma ananas? 100 gramów ananas ma ok. 50 kcal i zawiera 0,54 gramów białka, 13,2 gramów węglowodanów i 0,12 gramów tłuszczu, a więc całkiem niewiele.

## 2\. Świeży ananas lepszy

Zdecydowanie polecam kupowanie świeżego ananasa. Świeży ananas jest lepszy z kilku powodów:

### Cena ananasa w puszce

Świeży ananas jest tańszy niż puszkowy. Taka puszka kosztuje ok. 3-5 zł, z czego w środku po odsączeniu zalewy pozostaje jakieś 300 gramów ananasa.

### Cena świeżego ananasa

Dla porównania świeży ananas kosztuje ok. 4-5 zł za kilogram. Średnio owoc w sklepie waży ok. 1-2 kg. Po obraniu zostaje Ci jakieś 60% owocu (odpadają liście, spód, skóra i środek). Całkiem rozsądna alternatywa dla „słodzika” w postaci ananasa puszkowego.

### Świeży ananas jest zdrowszy

Nie znoszę ananasów puszkowych. Wyglądają jak ulepki pływające w jakimś super słodkim syropie z cukru. Są mocno przetworzone i mocno słodkie.

Generalnie zdrowiej, lepiej i taniej jest kupić całego ananasa, obrać go i pokroić.

## 3\. Jak kupić dobrego dojrzałego ananasa?

### Zapach

Powąchaj ananasa. Ananas powinien mieć lekko słodkawy... ananasowy (a jakże!) zapach. Jeśli czujesz jakikolwiek zapach fermentacji - poszukaj innego.

### Skóra

Skórka powinna być w kolorze zielonym lub żółtym. Pamiętaj, zielony kolor wcale nie oznacza, że ananas jest niedojrzały.

Jeśli skóra jest brązowa lub biała, może być to oznaką, że ananas jest przejrzały lub zepsuty.

Unikaj ananasów, które mają plamy, miękkie miejsca czy ślady pleśni.

### Zajrzyj pod spód

Zobacz spód ananasa czy nie ma oznak pleśni. Jedną z pierwszych oznak psucia są małe zielone kropeczki pleśni. Zwróć uwagę czy nie ma meszkowatego nalotu. To również może być oznaka, że z ananasem jest coś nie tak.

### Ściśnij ananasa

Jeśli pod palcami ananas delikatnie się ugina, to oznaka, że jest już dojrzały.

### Zważ

Sprawdź który ananas jest cięższy. Jeśli masz dwa ananasy o podobnej wielkości i jeden jest cięższy, są spore szanse na to, że jest bardziej soczysty.

### Zepsuty ananas

Po czym poznać, że ananas jest zepsuty? To proste.

- Powąchaj spód ananas. Nie powinien mieć przefermentowanego i za słodkiego zapachu.
- Zobacz spód ananasa. Nie powinien mieć brązowych przebarwień ani nalotów.
- Dotknij spód ananasa. Nie powinien być za miękki. Powinien delikatnie się uginać.

To objawy, że ananas zaczął się już psuć. Nawet jeśli tylko spód ananasa jest zepsuty, to znaczy, że cały ananas jest zepsuty i nie nadaje się do jedzenia.

## 4\. Obieranie ananasa

Obieranie ananasa nie jest takie trudne wbrew pozorom. Szukając sposobu na najlepsze pokrojenie oglądnąłem z tuzin filmów o obieraniu i w sumie jeden sposób wydaj mi się najlepszy.

1. Obetnij wierzchołek i spód
2. Umyj pozostałą część ananasa
3. Weź najostrzejszy nóż jaki masz. Im większy tym lepszy.
4. Postaw ananasa spodem na desce
5. Zacznij ścinać skórę idąc od góry do dołu.
6. Nie przejmuj się jeśli ścinasz za grubo - po skórą znajdują się jeszcze taki chropowate wypustki, które i tak musisz ściąć.
7. Powycinaj pozostałe chropowate wypustki.
8. Tak obranego ananasa przekrój na ćwiartki. Dzięki temu będziesz miał łatwy dostęp do łyka, które trzeba wyciąć.
9. Pozostaje Ci jeszcze wyciąć ze środka najtwardszą część, czyli wspomniane już łyko. To już bułka z masłem, wystarczy, że pociągniesz nożem od góry do dołu i już.
10. Teraz masz ćwiartki ananasa. Wystarczy, że pokroisz je na plasterki o grubości 3-5 mm i już możesz rzucać je na pizzę.

![Obieranie ananasa - obetnij wierzchołek i spód](./images/2014-12-12-13.51.51-300x225.jpg)

Obieranie ananasa - obetnij wierzchołek i spód

![Obieranie ananasa - zacznij ścinać skórę idąc od góry do dołu.](./images/2014-12-12-13.52.23-300x225.jpg)

Obieranie ananasa - zacznij ścinać skórę idąc od góry do dołu.

![Obieranie ananasa - powycinaj pozostałe chropowate wypustki.](./images/2014-12-12-13.54.14-300x225.jpg)

Obieranie ananasa - powycinaj pozostałe chropowate wypustki.

![Obieranie ananasa - tak obranego ananasa przekrój na ćwiartki. Dzięki temu będziesz miał łatwy dostęp do łyka, które trzeba wyciąć.](./images/2014-12-12-13.59.15-300x225.jpg)

Obieranie ananasa - tak obranego ananasa przekrój na ćwiartki. Dzięki temu będziesz miał łatwy dostęp do łyka, które trzeba wyciąć.

![Obieranie ananasa - teraz masz ćwiartki ananasa. Wystarczy, że pokroisz je na plasterki o grubości 3-5 mm i już możesz rzucać je na pizzę.](./images/2014-12-12-14.02.07-300x225.jpg)

Obieranie ananasa - teraz masz ćwiartki ananasa. Wystarczy, że pokroisz je na plasterki o grubości 3-5 mm i już możesz rzucać je na pizzę.

 

## 5\. Nie wyrzucaj skórek

Co zrobić ze skórkami z ananasa, łyka i odkrojonego spodu? To proste! Możesz z nich zrobić kompot, który będzie świetnym samodzielnym napojem lub fajnym dodatkiem do np. zielonej herbaty. Jak?

1. Przepłucz obrane skórki z ananasa i wycięty środek pod bieżącą wodą.
2. Wrzuć do garnka i zalej małą ilością wody (2 szklanki).
3. Gotuj pod przykryciem przez ok. 30 minut
4. Otrzymasz aromatyczny, lekko słodkawy napój, który świetnie smakuje schłodzony oraz jako dodatek do zielonej herbaty.

Jeśli masz szybkowar, kompot zrobi Ci się nawet w 5 minut.

![Kompot z ananasa](./images/2014-12-12-14.03.24-300x225.jpg)

Kompot z ananasa

## 6\. Przechowywanie ananasa

Jak przechowywać ananasa? Może to zrobić na trzy sposoby.

### 6.1 W całości

- Jeśli kupiłeś dojrzałego ananasa, spokojnie wytrzyma 1-2 dni na blacie w kuchni. Jeżeli masz lekko niedojrzałego ananasa, te 2 dni w Twojej kuchni \\wystarczą, aby dojrzał.
- Świeżego i niepokrojonego ananasa możesz też przechowywać w lodówce.
- Najlepiej jeśli będziesz go przechowywał w pozycji stojącej. Spód ananasa jest najtwardszy i najbardziej wytrzymały.
- Gdy zamierzasz zjeść go później, nie obieraj go i nie obcinaj liści i spodu. Dłużej zachowa świeżość i sprężystość.

### 6.2 Ananas w kawałkach

Obranego i pokrojonego ananasa trzymaj w lodówce. W zamkniętym opakowaniu może wytrzymać nawet tydzień czasu.

### 6.3 Mrożenie ananasa

Czy można mrozić ananasa? Oczywiście! Ananas świetnie nadaje się do mrożenia.

1. Celem jest zamrożenie ananas tak, aby nie zrobiła się z niego jednolita bryła, tylko małe kawałki.
2. Pokrój ananasa w mniejsze kawałki, najlepiej w kostkę.
3. Weź takiej wielkości tackę, aby zmieściła się w zamrażarce.
4. Wyłóż tackę papierem do pieczenia i połóż na nim pokrojone kawałki ananasa tak, aby się ze sobą nie stykały. Dzięki papierowi do pieczenia są mniejsze szanse, że ananas przywrze i nie będzie chciał się odczepić
5. Wstaw na kilka godzin do zamrażarki.
6. Następnie przełóż zamrożonego ananasa do woreczka do mrożenia.

## 7\. Pizza z ananasem "hawajska" lub "hawaii"

https://domowa.pizza/pizza-hawajska/ https://domowa.pizza/pizza-bbq/ https://domowa.pizza/pizza-z-sosem-curry/

## Podsumowując,

Mam nadzieję, że przekonałem Cię do ananas w wersji świeżej. Jest smaczniejszy, zdrowszy i tańszy niż puszkowy i będzie świetnie wyglądał na Twojej pizzy. Jakie są Twoje doświadczenia związanie z ananasem? Może masz fajny przepis na pizzę z tym owocem? Daj znać w komentarzach. Dzięki!
