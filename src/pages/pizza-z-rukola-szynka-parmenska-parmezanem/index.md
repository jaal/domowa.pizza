---
title: "Pizza z rukolą, szynką parmeńska i parmezanem"
date: "2014-09-05T20:24:37.000Z"
categories: 
  - przepis-na-pizze
tags: 
  - oliwki
  - oregano
  - parmezan
  - rukola
  - ser-mozzarella
  - sos-pomidorowy
  - szynka-parmenska
featuredImage: "DSC07023.jpg"
---

Polecam pizzę, która aż dymi od świeżości. Klucz do jej wyjątkowego smaku tkwi w składnikach. Wszystkie one kojarzą się mocno z Włochami. Zarówno rukola, szynka parmeńska czy parmezan to składniki wielu tradycyjnych potraw i dań z Półwyspu Apenińskiego. Czy można więc zrobić taką pizzę w domu?

Tak! Na szczęście nie jest problemem kupić dobre odpowiedniki szynki parmeńskiej i parmezanu w Biedronce i nie kosztuje to majątku. Co więcej, przygotowanie jest proste i szybkie.

Będziesz potrzebować:

- <a title="Przepis na ciasto na pizzę" href="/przepis-na-ciasto-na-pizze/">ciasto</a>
- <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">sos pomidorowy</a>
- <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">ser mozzarella</a>
- rukola
- szynka parmeńska (Prosciutto)
- parmezan
- oregano
- oliwki

Wszystkie składniki dostaniesz w najbliższej Biedronce. Największy problem może być z parmezanem, ale czasami można go dostać w ramach jakiejś cyklicznej akcji. A jeżeli jest tydzień włoski, to w najbliższym Lidlu lub innym markecie.

## 1\. Przygotowanie ciasta na pizzę

Sprawdź mój <a title="Przepis na ciasto na pizzę" href="/przepis-na-ciasto-na-pizze/">gotowy przepis na ciasto na pizzę</a>. Jest prosty i zawsze wychodzi.

## 2\. Przygotowanie sosu pomidorowy

Mam swój <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">domowy&nbsp;przepis na sos pomidorowy do pizzy</a>. Nie wymaga długiego gotowania i brudzenia kuchnii. Zrobisz go w 5 minut.

## 3\. Nakładanie sosu

Weź łyżkę lub małą chochlę i nałóż sos na ciasto. Zrób to dokładnie, tak aby sos był rozprowadzony równomiernie. Pamiętaj, aby zachować 1 cm odstępu między brzegiem pizzy a sosem. Nie pobrudzisz sobie palców jedząc.

## 4\. Nakładanie składników

Na sos pomidorowy nałóż ser mozzarella. Podobnie jak w przypadku sosu, zrób to równomiernie na całej powierzchni pizzy, za wyjątkiem 1 cm strefy bez sosu;-) Posyp oregano i dodaj kilka oliwek, a następnie do piekarnika!

Ups! Zapomniałem o rukoli, szynce parmeńskiej i oregano … Nieee, nie zapomniałem:-) Te składniki nałożę na już upieczoną pizzę. Dzięki temu nie zmarnieją i się wysuszą w piekarniku od wysokiej temperatury.

## 5\. Pieczenie

<a title="Jak zrobić pizzę na cienkim cieście?" href="/jak-zrobic-pizze-na-cienkim-ciescie/">Cały proces pieczenia pizzy znajdziesz tu</a>. Podsumowując,

1. włącz piekarnik na maksymalną temperaturę,
2. najlepiej aby było to pieczenie na termoobiegu lub pieczenie góra-dół
3. pieczenie pizzy powinno zająć ok. 4-5 minut

## I gotowe!

W niecałe 40 minut z torbą zakupów z Biedronki zrobisz pyszną pizzę o korzeniach włoskich, która nie wymaga dużych nakładów czasu, a swoim smakiem powala.

## Jeśli chcesz poeksperymentować z pizzą z rukolą, szynką parmeńską i parmezanem

1. Spróbuj z innymi wędlinami "śmierdziuchami" - tak nazywam te długodojrzewające:-) Spróbuj z włoską szynką parmeńską lub hiszpańską jamon serrano albo niemiecką szwarcwaldzką. Można czasami dostać w Lidlu w dobrej cenie, gdy jest tydzień tematyczny lub w Biedronce.
2. Daj szynkę na pizzę na ser i włóż do pierkanika. Szynka się zapiecze i będzie chrupiąca.
3. Spróbuj nałożyć najpierw szynkę, a później ser. Dzięki temu szynka się nie zapiecze, a będzie smakowała inaczej, niż gdy nakładasz świeżą już po pieczeniu.

## Czas wykonania

- ok. 40 minut od zera do wyciągnięcia pizzy z piekarnika
- ok. 20 minut z gotowym ciastem i sosem

## Lista zakupów (4 pizze)

- 1 kg mąki (wykorzystasz ok. 0,6 kg)
- 1 paczka drożdży (wykorzystasz 1/2 paczki z 10 dag)
- 2 puszki pomidorów
- świeża bazylia (wykorzystasz ok. garści bazylii)
- 4 opakowania sera mozzarella (mniej więcej po jednej dużej kulce na pizzę)
- 3 opakowania szynki prosciutto (ok. 0,25 kg)
- 1 opakowanie rukoli
- 1 opakowanie ser parmezan (ok. 0,1 kg)
- oliwa z oliwek (wykorzystasz ok. pół szklanki)
- oliwki (wykorzystasz kilka sztuk na jedną pizzę)
- sól (pewnie masz w swoim domu)
- pieprz (również zakładam, że masz)
- oregano (wystarczy szczypta)
