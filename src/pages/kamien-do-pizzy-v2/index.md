---
title: "Kamień do pizzy"
date: "2014-08-08T21:24:16.000Z"
categories: 
  - "akcesoria"
featuredImage: "./images/kamien-do-pizzy.jpg"
---

Kamień do pizzy jest najważniejszy. Dowiedz się dlaczego oraz jak możesz go zdobyć za darmo. Sprawdź jak używać i konserwować kamień do pizzy.

Kamień to rzecz, którą bardzo pomoże Ci, jeśli chcesz wejść na wyższy poziom robienia pizzy. Dowiedz się dlaczego warto mieć kamień do pizzy i jak się go używa. Nie będę owijał w bawełnę. Jeżeli możesz kupić tylko jedną jedyną rzecz, która pomogłaby Ci w pieczeniu pizzy, zdecydowanie polecam Ci kamień do pizzy. Jeśli Twoja kuchnia jest tak mała i tak przeładowana akcesoriami, że nie zmieści się tam nawet szpilka, usuń, wyrzuć lub wystaw na Tablica.pl co się da i zwolnij miejsce dla kamienia do pizzy.

## 1\. Dlaczego tak polecam kamień do pizzy?

Pizza pieczona na kamieniu jest dużo, dużo, dużo lepsza niż z blachy. Ciężko to opisać w słowach:-) Spróbuję!

- Kamień równomiernie rozprowadza ciepło po całej pizzy i wchłania wilgoć z ciasta. Dlatego ciasto jest bardziej chrupiące od spodu i nie jest wyschnięte na górze.
- Zresztą poczujesz ten zapach, gdy położysz rozwałkowane ciasto na rozgrzany kamień. Zobaczysz jak "pracuje" ciasto już od pierwszego kontaktu z kamieniem. Spód ciasta prawie od razu się "zetnie" i ciasto zacznie lekko rosnąć.
- Pizza jest gotowa w dosłownie kilka minut. U mnie pieczenie pizzy na kamieniu trwa ok. 4-5 minut przy ustawionej temperaturze na maksymalną, tj. prawie 250 stopni Celsjusza.
- Ciasto mniej przywiera. Używając kamienia, pizza ma mniejszą tendencję do przywierania.

## 2\. Jak używać kamienia do pizzy?

1. Włóż kamienia na minimum ½ godziny (optymalnie to nawet 1 godzina nagrzewania) do piekarnika z ustawioną najwyższą temperaturą, aby się bardzo mocno nagrzał. Kamień powinien znajdować się na niskim, ale nie najniższym poziomie w piekarniku. Jeżeli chcesz zapiekać pizzę od góry grillem, daj kamień wyżej.
2. Pamiętaj aby wkładać kamień do zimnego piekarnika. W innym przypadku ryzykujesz "szok termiczny" kamienia i jego pęknięcie.
3. Nie kładź mrożonej pizzy na rozgrzany kamień. Kamień może popękać od różnicy temperatury - kamień ma ponad 200 stopni Celsjusza, a mrożona pizza minus kilkanaście stopni Celsjusza.

Uwaga! Pod żadnym pozorem nie próbuj wyciągnąć kamienia do pizzy z piekarnika za pomocą tradycyjnych rękawic lub ściereczek kuchennych albo innych tego typu rzeczy. Kamień jest bardzo gorący. Może się to skończyć tak, że wyciągając kamień poparzysz sobie ręce, a jak puścisz kamień, to i uszkodzisz sobie nogi. Jeśli już musisz wyciągnąć kamień z piekarnika, użyj silikonowych rękawic lub po prostu poczekaj aż ostygnie. Najlepiej nie wyciągać w ogóle kamienia z piekarnika. Jest on ciężki i bardzo gorący. Łatwo się poparzyć i narobić szkód w kuchni. Wobec tego jak umieścić pizzę na kamieniu nie wyciągając kamienia z piekarnika?:-)

\[wce\_code id=19\]

## 3\. Jak nałożyć pizzę na gorący kamień?

Gorący kamień jest już w piekarniku, a pizza leży na blacie. Jak przenieść pizzę na kamień? Możesz to zrobić na kilka sposobów.

- Aby nałożyć pizzę na kamień, polecam drewnianą łopatkę do pizzy lub w inny sposób zsunąć gotową pizzę na kamień w piekarniku. Taką łopatkę czasami możesz ją dostać w zestawie z kamieniem, czasami trzeba ją dokupić osobno. Pamiętaj, aby podsypać łopatkę mąką. Dzięki temu pizza powinna się zsunąć bez większych problemów na kamień.
- Drugim sposobem na umieszczenie pizzy na kamieniu jest przygotowanie je na papierze do pieczenia, a następnie zsunięcie pizzy z papieru wprost na kamień. Jeśli posypiesz papier odpowiednią ilością mąki, powinno Ci się udać bez problemu.
- Trzecim sposobem to wykorzystanie pokrywka chroniącej przed pryskaniem tłuszczu przy smażeniu. Taka przykrywka zrobiona jest z metalowej siateczki i drobnych oczek, które zatrzymują tłuszcz. Możesz je użyć, gdy nie masz łopatki do pizzy.
- Jeśli masz cienką drewnianą deskę do krojenia, możesz podsypać ją mąką, położyć ciasto, przygotować pizzę, a następnie zsunąć pizzę na kamień.

Więcej na temat <a title="Jak wkładać pizzę na gorący kamień?" href="/jak-wkladac-pizze-na-goracy-kamien/">jak nałożyć pizzę na gorący kamień znajdziesz tu</a>.

## 4\. Jak wyciągnąć pizzę z gorącego kamienia z piekarnika?

Użyj łopatki do pizzy. Spróbuj delikatnie podważyć ciasto i wsunąć pod nie łopatkę. Ciasto nie powinno przywierać do kamienia, więc to nie powinien być problem. Jeśli przywiera, spróbuj najpierw poruszać trochę pizzę na kamieniu, aby "odeszła" od powierzchni. Jeśli nie masz łopatki, weź zwykły widelce, podważ pizzę, poprzesuwaj ją w lewo i prawo, aby odeszła od kamienia. Następnie podłóż pod pizzę talerz lub blachę i zsuń pizzę.

## 5\. Jak dbać o kamień do pizzy?

1. Po pieczeniu wyłącz piekarnik i po prostu **pozostaw kamień do ostygnięcia.** Kamień powinien ostygnąć w 1-2 godziny.
2. Pamiętaj, aby **przed umyciem kamienia, dać mu wystygnąć**. Polanie gorącego kamienia wodą może spowodować jego pęknięcie.
3. Niektórzy producenci kamienia zalecają mycie samą wodą, bez detergentów. Inni nie widzą w tym problemu. Z mojego doświadczenia wynika, że warto dobrze zeskrobać chłodny już kamień z pozostałości po pieczeniu (kawałki ciasta, sera czy składników) **zwykłą wodą i metalowym lub plastikową szpatułką**.
4. **Nie używam detergentów**, choć producent mojego kamienia nie widzi przeciwwskazań.
5. **Nie musisz myć kamienia, ale:)** Kamień to wytrzyma. Ale pamiętaj, że pozostała na kamieniu mąka, sos czy ciasto wróci do Ciebie w postaci dymu i "kto tam wie czego jeszcze" przy kolejnym nagrzewaniu kamienia:-) Umyj albo wietrz całą kuchnię, wybór należy do Ciebie.
6. **Nie przejmuj się, że Twój kamień zabarwił się na różne kolory**. To naturalne, że już po kilku użyciach zacznie zbierać różne kolorowe ciapki i plamy na sobie.

## 6\. Jaki kamień do pizzy kupić?

Generalnie rozmawiamy tutaj raczej o kształtach kamienia i wielkości. Masz w sumie dwa wybory:

- okrągły albo prostokątny
- mały albo duży

Korzystam z prostokątnego, ponieważ moim zdaniem jest bardziej uniwersalny. Możesz na nim zrobić i okrągłą i prostokątną pizzę, a także inne rzeczy, np. chleb czy <a title="Stromboli z szynką parmeńską i bazylią, czyli rolada z pizzy" href="/stromboli-czyli-rolada-z-pizzy-2/">stromboli</a>. Można dostać kamienie o okrągłym kształcie, jednak moim zdaniem kwadratowy jest bardziej uniwersalny. Możesz się również zastanowić czy chcesz kilka mniejszych kamieni czy jeden duży. Posiadając kilka mniejszych kamieni, możesz rozmieścić je na różnych poziomach w piekarniku i porozkładać potrawy na kilku poziomach.

### Kamień do pizzy Kuchenprofi

<a href="/kamien-kuchenprofi-ceneo" target="_blank" rel="noopener noreferrer">Osobiście używam kamienia Kuchenprofi</a>, który kupiłem w Aledobre. Jest to prostokątny kamień do pizzy, trochę większy niż tradycyjna pizza o średnicy 30 cm. Do kamienia dołączony jest metalowy stojak, który można wykorzystać do odkładania kamienia. Sprawdź ten <a href="/kamien-kuchenprofi-ceneo" target="_blank" rel="noopener noreferrer">kamień do pizzy na Ceneo</a>

<a href="/kamien-kuchenprofi-ceneo"><img class="wp-image-141 size-medium" src="./images/kamien-do-pizzy-kuchenprofi-e1418493256807-300x213.jpg" alt="Kamień do pizzy Kuchenprofi" width="300" height="213"></a>

Kamień do pizzy Kuchenprofi

### Łopatka do pizzy

[Do pizzy przyda Ci się się również łopatka](http://www.ceneo.pl/10200823#cid=7705&pid=5958). Dzięki niej przeniesiesz gotową pizzę na kamień. Dlatego polecam łopatkę do pizzy Kuchenprofi. [Sprawdź łopatkę do pizzy na Ceneo](http://www.ceneo.pl/10200823#cid=7705&pid=5958)

[![Łopatka do pizzy Kuchenprofi](./images/lopatka-do-pizzy-kuchenprofi-e1418493322969-300x195.jpg)](http://www.ceneo.pl/10200823#cid=7705&pid=5958)

Łopatka do pizzy Kuchenprofi

## Jaka jest Twoja opinia na temat kamienia?

Chciałbym poznać Twoje zdanie. Daj proszę znać w komentarzach czy pieczesz na kamieniu? Jeśli tak, czy widzisz różnicę? Jeśli nie, jakie są Twoje obawy. Jestem bardzo ciekawy Twoich doświadczeń. Jakiego kamienia używasz? Czy go polecasz? Czy widzisz różnicę pomiędzy pieczeniem na kamieniu i nie?
