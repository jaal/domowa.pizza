---
title: Ile tak naprawdę kosztuje domowa pizza?
date: 2016-04-03T06:00:19.000Z
categories: 
  - inne
featuredImage: teraz.jpg
---

Przyszło Ci może do głowy ile kosztuje zrobienie na obiad domowej pizzy? Co się bardziej opłaca, upiec domową pizzę czy zamówić w pizzerii? Jak jest różnica w cenie?

Policzyłem i poniżej znajdziesz moje wyliczenia. Dla porównania zestawiłem to z kosztem kupienia margherity w pizzerii.

## Założenia

Przyjąłem następujące założenia:

1. Użyłem normalnej jakości składników, tak jakbym standardowo przygotowywał pizzę dla mojej rodziny. Oczywiście możesz zejść z kosztów bardziej, stosując inne składniki, ale generalnie nie polecam takie rozwiązania, ponieważ smak pizzy zawarty jest w jej składnikach. Taka oszczędność nie popłaca, szczegółnie jeśli chcesz upiec margheritę, która składa się z… 3 składników;-)
2. Wziąłem pod uwagę koszt składników, koszt upieczenia i koszt czasu. Jeśli dla Ciebie czas przeznaczony na gotowanie nie ma tak dużego znaczenia, możesz pominąć tą składową.
3. Przeliczyłem koszt dla pizzy margherita, która jest dostępna praktycznie wszędzie.
4. Pizza margherita ma średnicę ok. 30-35 cm. W większości pizzerii będzie to pizza mała.
5. Przedstawiłem ceny produktów dostępnych w internetowym sklepie Tesco. Zrobiłem to tak, aby móc na bieżąco monitorować ceny tych produktów oraz żebyś Ty mógł sprawdzić i zestawić z cenami w Twojej miejscowości. Ceny mogą się różnić w zależności od miejsca w którym mieszkasz i sklepu w którym kupujesz. Dla przykładu, czasami w ramach promocji udawało mi się kupić ser mozzarella w zalewie w cenie niższej niż 19 PLN.

## Koszt składników

Na moje klasyczne ciasto na pizzę potrzebne będzie:

- mąka pszenna
- wody
- drożdże świeże
- sól
- cukier

Ponieważ przygotowuję pizzę margherita, oprócz ciasta potrzebne mi będą również:

### Na sos pomidorowy

- puszka pomidorów
- świeża bazylia
- oliwa
- sól
- pieprz
- cukier

### Na wierzch pizzy

- ser mozzarella
- liście bazylii

### Podsumowując koszt ciasta i składników

Koszt ciasta zamyka się w kwocie 1,67 PLN za… cztery ciasta na pizze:-) To daje 0,42 PLN za jedno ciasto. Mała kwota!

Odnośnie sosu i składników na wierzch to jest prawdziwy koszt pizzy. Tak naprawdę to ser jest prawdziwym kosztem. Generalnie ser mozzarella nie jest drogi. Kilogram można dostać za niecałe 20 PLN. Tyle że potrzebujesz ok. jedną kulkę 125 gramową na jedną pizzę, co daje pół kilograma sera, jeśli chcesz zrobić 4 pizze. Tak więc ser na 4 pizze to ok. 9,56 PLN. Sam sos pomidorowy do 4 pizz to koszt ok. 5,24 PLN, a więc połowa tego co ser.

Policzyłem, że zużyję całą roślinkę bazylię. To zależy na jaką trafisz w sklepie. Czasami znajdziesz dużą, dorodną i soczystą. Wtedy zejdzie Ci może pół roślinki. Innym razem kupisz lichą i przerzedzoną. Wtedy zużyjesz całą nawet z łodygami.

Koszt wody, soli i cukru jest poniżej 1 grosza, dlatego nie biorę ich pod uwagę. Natomiast pieprz i zioła prowansalskie kosztują już ok. 0,01 PLN, więc ująłem je w zestawieniu.

## Koszt pieczenia

Koszt pieczenia zamyka się w koszcie nagrzania piekarnika i koszcie samego upieczenia. Używam kamienia do pizzy, które wymaga porządnego nagrzania. Minimum 30 minut, najlepiej ok. 60 minut. To oznacza, że piekarnik będzie włączony przez ok. 60 minut. Piekarniki mają moc ok. 3500 W. To oznacza, że przez 1 godzinę pracy zużyją 3,5 kWh. Średnia cena 1 kWh wynosi ok. 0,38 PLN. Koszt pieczenia równa się ok. 1,33 PLN. W tym czasie jestem w stanie upiec 4 pizze, co daje ok. 0,33 PLN na pizzę.

Zastosowałem małe uproszczenie - piekarnik nie grzeje przez całą godzinę równomiernie. Działa raczej w trybie grzania, pauzy, grzania, pauzy itd. Rzeczywiste zużycie będzie na niższym poziomie. Ale założyłem, że ciężko będzie upiec 4 pizze w 1 godzinę, więc w ostatecznym rozrachunku to się wyrówna.

Jeśli korzystasz z piekarnika gazowego, koszt również będzie niższy niż 1,33 PLN za 4 pizze. Piekarniki gazowe zwykle są tańsze w eksploatacji.

Zastanawiałem się przez chwilę czy taniej nie wyjdzie grill i zrobienie pizzy na grillu, ale niestety to najdroższa opcja. Węgiel lub brykiet to koszt minimum 5 zł za worek, który spokojnie zejdzie na jedną sesje z pieczeniem pizzy.

## Koszt czasu

### Czas przygotowania ciasta

Niezależnie od tego czy przygotowuję ciasto na 4 pizze czy na 1 pizzę, zajmie mi to mniej więcej tyle samo czasu, bo ciasta na jedną pizzę nie będę cztery razy szybciej zgniatał. Założyłem, że ma być to obiad dla całej rodziny, więc 4 osoby = 4 pizze Razem: 20 minut

### Czas przygotowanie składników

Przygotowanie sosu pomidorowego to 3 minut. Dodatkowo odsączenie mozzarelli i porwanie jej na mniejsze kawałki to ok. 1 minuta. Razem: 4 minuty

### Czas przygotowania pizzy

Przygotowanie pizzy polega na rozwałkowaniu ciasta, nałożenia sosu, nałożeniu sera, a po upieczeniu posypania świeżą bazylią. Jeśli robisz pierwszą w swoim życiu pizzę, zajmie Ci to więcej niż 3 minut. Jeżeli jest to Twoja 10 pizza, spokojnie zmieścisz się w 3 minutach. Razem: 3 minuty na 1 pizzę, 12 minut na 4 pizze

### Czas pieczenia pizzy

Pizza piecze się ok. 5 minut w maksymalnie rozgrzanym piekarniku. Razem: 5 minut na jedną pizzę, 20 minut na 4 pizze

Tutaj jest jeden myk:-) Podczas gdy jedna pizza się piecze w piekarniku, kolejna jest przygotowywana w trakcie pieczenia tej pierwszej. Dlatego pieczenie pizzy nie będzie trwało 32 minut (12 minut na przygotowanie i 20 minut na pieczenie 4 pizz), tylko 23 minuty.

W sumie czas przygotowania 4 pizz to ok. 50 minut. Przeliczając to na pieniądze, zakładając że zarabiasz minimalną pensję zapłacisz czasem ok. 4,62 zł za 1 pizze i 6,66 zł za 4 pizze. Wychodzi tutaj czas przygotowania ciasta, który jest taki sam, niezależnie od tego czy przygotowujesz jedną czy cztery pizze.

## Podsumowując

Koszt przygotowania 4 pizz margherita wynosi 21,17 PLN, czyli jedna pizza to koszt ok. 5,29 PLN. We Wrocławiu dobrej jakości Margheritę można dostać za 12-14 PLN w opcji na wynos.

Zastanawia mnie dlaczego Pizza Hut ma tak drogą pizzę? Jeśli chcesz zamówić ich średnią pizzę margheritę, zapłacisz 21,95 PLN… w restauracji. A jeśli chcesz z dowozem, to strona podaje kwotę… 36,95 PLN. Bardzo drogo wychodzi.

Generalnie domowe przygotowanie pizzy jest ok. 2 razy tańsze niż zamówienie pizzy w pizzerii. Nie wspominając o tym, że domowę pizzę wyciągasz prosto z piekarnika świeżą i chrupiącą, a ta dostarczona na telefon nie zawsze taka jest.

[Chcesz pobrać arkusz kalkulacyjny z dokładnymi wyliczeniami i wykresami? >>](https://docs.google.com/spreadsheets/d/1ps6254A5EXxp1tfWJVwCRsBf7RMCDROyQJoNhSbSiqM/edit#gid=1270894986)
