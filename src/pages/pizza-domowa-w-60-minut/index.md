---
title: "Pizza domowa w 60 minut"
date: "2020-03-15T22:03:49.000Z"
categories: 
  - inne
featuredImage: "pizza-rukola-pomidory-parmezan-szynka.jpg"
---

## Jak być zawsze przygotowanym, aby zrobić domową pizzę w 60 minut?

Znajomi i czytelnicy bloga dają mi czasami znać, że z chęcią zrobiliby pizzę z mojego przepisu, ale nie mają czasu. Często wpadają na pomysł domową pizzę niedługo przed obiadem.

Na szczęście, mam na to swój sposób… Ale po kolei.

W swojej książce sugeruję minimum 24 godzinne leżakowanie ciasta w lodówce w szczelnie zamkniętym pojemniku. Dzięki temu ciasto powoli dojrzewa, jest lżejsze, bardziej chrupiące i z lepszą strukturą. Generalnie - same korzyści… tylko trzeba poczekać.

Czasami porównuję to dobrego wina czy sera. Aby było dobre trzeba poczekać. Z pizzą czy chlebem jest podobnie. Wymaga czasu.

## Czy można przyspieszyć?

Oczywiście, mój przepis zadziała nawet wtedy gdy pizza nie będzie leżakowała w lodówce tych kilkudziesięciu godzin. Natomiast różnica w jakości ciasta będzie nieporównywalna.

Na pracę drożdży w cieście mają wpływ cztery czynniki

- ilość drożdży - więcej drożdży spowoduje, że… będzie ich więcej, czyli będą szybciej pracowały
- temperatura - wyższa temperatura użytych składników, czyli wody czy mąki lub otoczenia, tym szybsza praca drożdży
- czas - więcej czasu to więcej namnożonych drożdży, a więc ich lepsza praca
- przyspieszacze - aby dopalić drożdże można do ciasta dodać cukier - wtedy drożdże będą pracować jeszcze szybciej

Jeśli dasz dużo drożdży, ciepłe składniki i odstawisz w ciepłe miejsce, ciasto wyrośnie szybko. Ale jego jakość nie będzie dobra.

## Dlaczego pośpiech nie jest wskazany?

W dobrym cieście, tak jak w dobrym winie, nie chodzi o to, żeby było jak najszybciej. W drugą stronę, chodzi żeby było jak najwolniej. Dlatego często stosuję zabieg odwrotny, czyli spowalniam pracę drożdży, np.

1. Używam lodowatej wody. Drożdże w niższej temperaturze działają wolniej i dzięki temu pracują dłużej.
2. Zmniejszam ilość drożdży. Dzięki temu drożdże pracują dłużej.
3. Korzystam z mąki, która ma więcej białka. Daję drożdżom więcej paliwa i przez to mogą pracować dłużej.

Oczywiście, nie da się tego procesu przedłużać w nieskończoność. Po jakimś czasie paliwo dla drożdży się kończy i ciasto przefermentowuję. Mój przepis na ciasto na pizzę jest pomyślany tak, żeby zachować wysoką jakość i lekkość ciasta, a jednocześnie, żeby był prosty i przystępny.

## Jaki jest ten sposób?

Dlatego zacząłem zastanawiać się jak to zrobić, aby można było skrócić ten okres przygotowania. Wyszło mi, że można przygotować pizzę w nie więcej niż 60 minut…

Brzmi jak jakieś magiczne hokus-pokus. Nie ma tu magii, tylko dobre planowanie.

Rozbijmy tradycyjną pizzę Margheritę na poszczególne elementy. Margherita składa się z:

- ciasta na pizzę
- sosu pomidorowego
- sera mozzarelli
- bazylii

### Ciasto na pizzę

Gdy przygotowuję ciasto na pizzę, staram się zrobić o 1-2 kulki ciasta więcej. Zwykle wiąże się to delikatną modyfikacją <a href="/przepis-na-ciasto-na-pizze/">przepisu na ciasto na pizzę z tego artykułu</a> (lub też do znalezienia <a href="/ksiazka">w mojej książce</a>), aby wyszło go więcej. Ciasto tradycyjne wędruje do lodówki i tam leżakuje swoje 24-48 godzin. Po tym czasie część ciasta idzie na bieżącą konsumpcję, a te 1-2 kulki wkładam w woreczek foliowy i wkładam do zamrażaki. Drożdże w minusowej temperaturze nie działają, więc ciastu się nic nie dzieje i czeka na swój moment. Oczywiście, spotkałem się z opiniami, że świeże drożdże i świeże mrożone drożdże są różne i zupełnie inaczej działają. W moim przypadku, nie zauważyłem różnicy w jakości ciasta. Poza tym jest tyle różnych czynników, że ciężko jest czasami stwierdzić skąd się bierze różnica.

### Sos pomidorowy

Podobnie robię z sosem pomidorowym (<a href="/sos-pomidorowy/">przepis tu</a>). Przygotowuję więcej i mrożę w plastikowym opakowaniu lub słoiku. Należy pamiętać o tym, aby zostawić w opakowaniu miejsce, aby słoik czy opakowanie nie pękło.

### Ser mozzarella

Co więcej, mrożę też ser mozzarella. Tu widać różnicę w jakości kulki, która jest mrożona i która nie była mrożona. Ma inną fakturę i inaczej się rwie. Na szczęście, swoją domową pizzą nie walczę trzecią gwiazdkę Michelin, tylko zależy mi na zrobieniu szybko dobrej jakości pizzy.

### Bazylia

Bazylię mogę również mrozić. Wystarczy, że poobcinam listki bazylii, umyję je, dokładnie osuszę, rozłożę na płasko w zamrażace, poczekam aż liście się zamrożą, a następnie zamrożone wrzucam do woreczka. Gdy mrożą się rozłożone, nie sklejają się i można jest rozmrażać jako osobne listki. Ogólnie mrożenie bazylii nie jest koniecznie, ponieważ często robię tak, że bazylię dodaję do sosu pomidorowego i wtedy już tam jest.

Ok, czyli mam już wszystkie składniki potrzebne na pizzę margheritę, a nawet jeszcze nie wyciągnąłem mąki z szuflady :-)

Mam wszystko zamrożone i czekające na swój moment w lodówce. Jak to zrobić krok po kroku? Rozpiszę to na kilku scenariuszach.

### Scenariusz 1

Założenie: chcę zrobić pizzę domową na obiad następnego dnia

1. Wieczorem przekładam wszystkie składniki z zamrażarki do lodówki, aby przez noc i kawałek następnego dnia spokojnie się rozmrażały.
2. Na godzinę przed obiadem wyciągam z lodówki ciasto na pizzę i włączam piekarnik na maksymalną możliwą temperaturę, grill z góry, stal lub kamień na blisko grilla. Więcej na temat ustawień piekarnika <a href="/jak-ustawic-piekarnik-pieczenia-pizzy/">znajdziesz w tym artykule</a> lub <a href="/ksiazka">w mojej książce</a>.

### Scenariusz 2

Założenie: chcę zrobić pizzę domową na obiad zaraz po przyjściu z pracy.

1. Zanim wyjdę do pracy, wyciągam z zamrażarki na stół kuchenny wszystkie potrzebne składniki, żeby się rozmroziły, czyli ciasto na pizzę, sos pomidorowy i mozzarellę. Polecam trzymać je w naczyniu, ponieważ przy rozmrażaniu pocieknie trochę wody.
2. Ustawiam piekarnik, aby włączył się na 1 godzinę przed moim przyjściem z pracy i pracował przez 1 godzinę na maksymalną możliwą temperaturę, grill z góry, stal lub kamień na blisko grilla. Więcej na temat ustawień piekarnika <a href="/jak-ustawic-piekarnik-pieczenia-pizzy/">znajdziesz w tym artykule</a> lub <a href="/ksiazka">w mojej książce</a>. Gdybym się spóźnił lub musiał dłużej zostać w pracy, piekarnik sam się wyłączy. Oczywiście, możesz mieć ograniczone zaufanie do urządzeń elektrycznych pracujących w domu pod Twoją nieobecność. Jak najbardziej to rozumiem. W takim razie, włącz piekarnik jak tylko wrócisz do domu.

### Scenariusz 3

Założenie: chcę zjeść pizzę za mniej niż godzinę

1. Włączam piekarnik na maksymalną możliwą temperaturę, grill z góry, stal lub kamień na blisko grilla. Więcej na temat ustawień piekarnika <a href="/jak-ustawic-piekarnik-pieczenia-pizzy/">znajdziesz w tym artykule</a> lub <a href="/ksiazka">w mojej książce</a>.
2. Wyciągam kulkę ciasta z zamrażarki, wrzucam do woreczka foliowego, jeśli się wcześniej w takim nie znajdowała i szczelnie zawijam. Daję woreczek do miski z zimną wodą. Co 15 minut wymieniam wodę. Ciasto powinno się rozmrozić w ciągu maksymalnie 60 minut, w zależności od wagi. Jeśli zależy Ci na czasie, zamiast zimnej wody, użyj ciepłej i wymieniają ją co 10 minut. Ciasto powinno rozmrozić się w ciągu maksymalnie 30 minut, w zależności od wagi.
3. Podobnie robię z mozzarellą. Wrzucam ją do naczynia z wodą - może być te naczynie, w którym rozmrażam już ciasto. Wtedy trzeba po prostu częściej wymieniać wodę.
4. Sos pomidorowy rozmrażam w mikrofali lub w garnku na kuchence.
