---
title: "Pizza Meksykańska"
date: "2014-08-23T21:29:02.000Z"
categories: 
  - "przepis-na-pizze"
tags: 
  - "chili"
  - "jalapeno"
  - "kukurydza"
  - "oliwki"
  - "papryka"
  - "pepperoni"
  - "ser-mozzarella"
  - "sos-pomidorowy"
---

Lubisz ostre klimaty w kuchni? Mam dla Ciebie pomysł na pikantną pizzę. Jakbym miał scharakteryzować ją jednym słowem - wyrazista! Pozytywnie podrażni podniebienie swoją ostrością, a kukurydza i ser dla kontrastu stonują smak. Jesteś gotowa/y? ¡Si Señor!

Aby przygotować Pizzę Meksykańską potrzebujesz 8 składników:

- ciasto (tu znajdziesz <a title="Przepis na ciasto na pizzę" href="/przepis-na-ciasto-na-pizze/">przepis na domowe ciasto na pizzę</a>)
- sos pomidorowy (tu znajdziesz <a title="Przepis na sos pomidorowy do pizzy" href="/przepis-na-sos-pomidorowy-do-pizzy/">przepis na sos pomidorowy</a>)
- ser mozzarella (tu znajdziesz <a title="Jaki ser wybrać do pizzy?" href="/jaki-ser-wybrac-do-pizzy/">więcej na temat serów do pizzy</a>)
- kukurydza
- papryka
- papryczka chili lub/i jalapeño
- pepperoni lub kurczak
- oliwki

Jak widzisz, lista składników w tym przepisie na pizzę meksykańską nie jest zbyt wymagający. Wszystkie składniki dostaniesz w najbliższej Biedronce.

Największy **problem możesz mieć z kupnem papryczki chili**. Jeżeli nie dostaniesz jej, zastąp ją jalapeño, ostrą papryką w proszku, sosem tabasco lub pieprzem cayenne. Wszystko co da ostrość jest mile widzane. Wymieszaj pikantny składnik z sosem pomidorowym wcześniej lub nałóż już na sos.

## Nakładnie sosu

Na rozwałkowane ciasto nakładasz sos pomidorowy. Rozsmaruj sos na pizzy zwykła łyżką. Zrób to tak, aby pomiędzy brzegiem ciasta a sosem została przerwa szerokości ok. 1 cm.

Pamiętaj, aby sos był równomiernie rozłożony na całej powierzchni pizzy!

## Nakładanie składników

1. Papryczkę chili lub jalapeño drobno posiekaj i posyp po nałożonym sosie pomidorowym.
2. Następnie dodaj do pizzy kukurydzę oraz oliwki.
3. Salami (pepperoni) oraz paprykę nałóż na samym końcu na ser. Wtedy ładnie się zapieką i pizza będzie wyglądała atrakcyjniej.

## Nakładnie sera

Na koniec posypujesz serem, wedle uznania. Dla mnie najlepiej jak sera jest dużo i przykrywa on całą pizzę.

Pamiętaj, aby bardzo dokładnie odsączyć ser z zalewy. Jeśli tego nie zrobisz, ser puści wodę i pizza zrobi się mokra.

Sera nie opłaca się ścierać na tarce. Jest zbyt delikatny i jest to czynność karkołomna. W zamian sugeruję pokronienie mozzarelli na plasterki lub po prostu rwanie małych kawałków i nakładnie bezpośrednio na pizzę.

## Pieczenie

Cały proces <a title="Przepis na ciasto na pizzę" href="/przepis-na-ciasto-na-pizze/">pieczenia pizzy znajdziesz tu</a>.

## I gotowe!

W niecałe 40 minut masz pachnącą, chrupiącą i pikantną pizzę meksykańską.

## Czas wykonania

- ok. 40 minut od zera do wyciągnięcia pizzy z piekarnika
- ok. 20 minut z gotowym ciastem i sosem
- przygotowania: 35 minut
- pieczenie: 5 minut
