---
title: "Jak pozbyć się nieprzyjemnego zapachu z kamienia do pizzy?"
date: "2015-03-01T20:26:11.000Z"
categories: 
  - inne
  - porady
meta: 
    description: "Podczas pieczenia pizzy na kamieniu, kamień może dziwnie pachnieć... Czy to może być spowodowane i jak sobie z tym poradzić?"
featuredImage: "DSC07354-e1419366769559.jpg"
---

Podczas pieczenia pizzy na kamieniu, kamień może dziwnie pachnieć... Czy to może być spowodowane i jak sobie z tym poradzić?

Ostatnio dostałem maila od Kamala z pytaniem o pozbycie się brzydkiego zapachu z kamienia do pizzy. Pomyślałem, że warto szerzej opisać ten temat, może Wy też macie takie lub podobny problem.

Na początku korzystania z kamienia może być takie dziwny zapach nieprzypominający spalonej mąki. Prawdopodobnie kamień może potrzebować jeszcze trochę czasu i kilku przepaleń. Jeśli pizza nie pachnie w dziwny sposób, to nie ma czym się przejmować. Czasami jednak zapach nie znika, nawet po kilkunastu użyciach, co wtedy?

> Witam,
> 
> Często czytam Twój/Pana blog i korzystam z różnych rad i przepisów. Pod wpływem Pańskich rad kupiłem z narzeczoną ten kamień do pizzy kuchenprofi.
> 
> W związku z tym zgłaszam się z małym pytaniem, jako do autorytetu.
> 
> Mamy taki mały problem z kamieniem. Kiedy się go nagrzeje ma taki dość ostry zapach, gryzący. Nie dymi się raczej, ale utrzymuje się taki dziwny zapach. Kamień używaliśmy kilka razy (z czego raz robiąc około 20 pizz jedna po drugiej). Jest trochę poplamiony ale wszystkie resztki zdrapane. Umyty raz jeden pod wodą, a teraz już myty lekko wilgotną ściereczką.
> 
> Czy może być jakiś powód tego dziwnego, ostrego, kłującego w nos zapachu? Czy to normalne? Pizze nie przejmują ani dziwnego zapachu ani smaku. Jedyne co przeszkadza to to, że aż boli jak się wchodzi do kuchni :P
> 
> Pozdrawiam,
> 
> Kamal

Odpowiedziałem:

> Hej Kamal,
> 
> Dzięki za kontakt z Twojej strony.
> 
> Przyczyn brzydko pachnącego kamienia może być kilka.
> 
> 1. Kamień ubrudził się jedzeniem (ser, sos pomidorowy) lub oliwą. To się zapiekło i brzydko pachnie przy wysokiej temperaturze.
> 2. Na kamieniu pozostała mąką po pieczeniu pizzy.
> 3. Może piekarnik sam w sobie brzydko pachnie?
> 
> Należałoby umyć kamień:) Proponuję lekko go namoczyć wodą, żeby pozostałości jedzenia łatwo odeszły. Następnie proszę wziąć plastikową szpatułkę ([coś takiego lub podobnego](http://www.ceneo.pl/28247421#cid=7705&crid=21745&pid=5958)) i delikatnie zeskrobać to, co pozostało na kamieniu. W kolejnym kroku, pod bieżącą wodą umyj kamień gąbką lub szczotką (najlepiej o delikatnym włosiu).
> 
> Jakby zwykłe wyszorowanie szczotką i wodą nie pomogło, proszę spróbować płynem do mycia naczyń i gąbką. Jeśli to nie pomoże, proszę spróbować szczotką i z płynem do mycia naczyń. Z tego co pamiętam w instrukcji do Kuchenprofi nie jest zabronione mycie kamienia płynem do mycia naczyń.
> 
> Przy rozwałkowywaniu ciasta na pizzę możesz skorzystać z mąki kukurydzianej zamiast mąki pszennej - nie czernieje i nie kopci.
> 
> Co do koloru kamienia i plam na nich to się nie przejmuj - to naturalne i w żaden sposób nie wpływa na kamień, prócz tego że brzydko wygląda.
> 
> Możesz pomyśleć też o innym rodzaju kamienia, np. o granitowym. Gdzieś w tym poście znajdziesz link do artykuły w którym możesz przeczytać <a title="Kamień do pizzy" href="/kamien-do-pizzy/">jak zdobyć kamień do pizzy za darmo lub kilka złotych</a>.
> 
> Daj proszę znać jak Ci poszło i czy zapach zniknął. Jeśli nie, pomyślimy co dalej:)

W między czasie napisałem jeszcze do producenta kamienia Kuchenprofi z prośbą o pomoc w takiej sytuacji. Byłem bardzo ciekawy czy takie przypadki są częstsze i co można na to poradzić. To może spotkać również mój kamień do pizzy:-) Dostałem taką odpowiedź:

> Dear Olek
> 
> Thank you for your email. We haven’t had such a reclamation before and we have sold a big quantity of the stones.
> 
> Let me know which one you own ( we have a square and a round one ) and your full address.
> 
> I will than arrange to send you a new one free  of charge .
> 
> Regards
> 
> Claudia

Przyznaję, odpowiedź Kuchenprofi bardzo pozytywnie mnie zaskoczyła. Poinformowali, że jeszcze tego typu reklamacji nie mieli, chociaż sprzedali ich całkiem sporo. Zaproponowali, że prześlą mi za darmo kamień do pizzy. Tym bardziej jestem zadowolony, że producent kamienia, którego używam ma tak prokonsumenckie podejście. Gdyby w przyszłości coś się stało z moim kamieniem, mogę być spokojny.
