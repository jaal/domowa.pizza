---
title: "Jak wyglądała pizza 200 lat temu - historia pizzy"
date: "2014-09-04T20:57:01.000Z"
categories: 
  - "inne"
---

## Poznaj historię pizzy

## Skąd się wzięła pizza?

Nie chcę pisać o tym, że w neolicie już znali pizzę:-) Pod postacią płaskiego chlebka znali ją i starożytni Grecy i ludy germańskie. Zacznę od czasów bardziej współczesnych. Wynalezienie pizza w postaci płaskiego ciasta drożdżowego, podobnego do chleba, na który nakładało się składniki takie jak oliwa czy pomidory przypisuje się Neapolitańczykom. Było to danie osób ubogich, ponieważ jego wyprodukowanie nie było drogie i skomplikowane, a składniki ogólnodostępne.

## Jak wyglądała pizza na początku?

W tamtych czasach najpopularniejszym składnikiem na pizzy była po prostu oliwa i czosnek, ponieważ te składniki gwarantowały, że pizza będzie najtańsza jak się tylko da. Było to danie dla ubogich. Z czasem zaczęto dorzucać do pizzy pomidory.

## Skąd się wzięły na pizzy pomidory?

Pomidory przybyły do Europy z Ameryki w XVI wieku. Na początku były uważane za trujące. Jednakże w XVIII wieku bardzo popularne wśród biednych mieszkańców Neapolu i okolic było dodawanie pomidorów do ich płaskiego chleba na bazie drożdży. Tak zaczęła się historia pizzy.

Te danie zdobyło taką popularność, że stało się jedną z atrakcji turystycznych Neapolu. Odwiedzający Neapol specjalnie zapuszczali się w biedne dzielnice Neapolu, aby spróbować tego specjału.

## Kiedy na pizzy pojawił się ser?

Ser na pizzy szacuje się raczej na koniec XVIII wieku. W 1889 roku pizzer Raffaele Esposito przygotował dla Królowej Małgorzaty słynną już teraz pizzę w trzech kolorach symbolizujących flagę Włoch: zielony od bazylii, biały od mozzarelli i czerwony od pomidorów. Udokumentowana przepis na pizzę z serem pochodzi z książki kucharskiej z roku 1927 roku.

## Gdzie jest najstarsza pizzeria na świecie?

Od XVIII wieku pizza była już znana w Neapolu. Do około 1830 roku pizzę można było kupić prosto z ulicy od sprzedawców. Mieli oni swoje straganiki, w których przyrządzali pizzę.

Podobnie zaczynała Antica Pizzeria Port'Alba w Neapolu, która jest uważana za najstarszą pizzerią na świecie. Powstała w 1738 roku jako stragan, na którym sprzedawano pizzę. Prawie sto lat później, tj. 1830 roku stała się prawidziwą pizzerią, w której można było usiąść i zjeść pizzę.

## Jak wyglądała pizzą 200 lat temu?

Pamiętaj, że było to danie osób ubogich, czyli większości mieszkańców Neapolu. Z dużym prawdopodobieństwem mogły być na niej oliwa i czosnek. Dodatkowo od XVIII wieku wiemy, że były na pizzy pomidory. Być może, że były na niej jeszcze jakieś warzywa, czasami może ryba. Raczej nie było na niej mięsa, jak że mięso było zbyt drogie.
