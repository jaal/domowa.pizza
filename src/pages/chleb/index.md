---
title: "Książka o domowym chlebie w 12 minut za darmo"
date: "2019-10-09T20:54:18.000Z"
categories: 
  - inne
meta: 
    title: "Domowych chleb w 12 minut - książka o domowych chlebie"
    description: "Domowy chleb w 12 minut. Poznaj prosty sposób na pyszny domowy chleb w 12 minut. Upieczenie domowego chleba jest szybkie, proste i tanie. Sprawdź książkę"
featuredImage: "chleb_small.jpg"
---

## Dlaczego oddaję książkę za darmo?

Technicznie rzecz biorąc oddaję książkę za darmo, a w praktyce liczę na to, że gdy znajdziesz wartość w tej książce, zechcesz dorzucić się do [zbiórki dla Ewy Długołęckiej na SięPomaga -> https://www.siepomaga.pl/ewa-dlugolecka](https://www.siepomaga.pl/ewa-dlugolecka)

Ewa potrzebuje pomocy, kwota jest spora, a Ewa nie ma dużo czasu. Dlatego proszę Cię o wsparcie oferując książkę za darmo.

\[wce\_code id=22\]

## Coś o mnie

Hej, nazywam się Olek i lubię gotować, zwłaszcza dla rodziny i przyjaciół. Szczególnie upodobałem sobie pizzę i domowy chleb. Od strony pieczenia pizzy możesz mnie poznać na tym blogu.

## Dlaczego w ogóle zacząłem piec domowy chleb?

![](75-2-225x300.jpg)

Moja przygoda z chlebem zaczęła się w lutym 2012 roku. Zaczęła się bardziej z głębokiej potrzeby niż chęci. Pół roku wcześniej dostałem zalecenie od lekarza i od dietetyka, że powinienem zacząć zwracać uwagę na to co jem. Niewłaściwe odżywianie się było przyczyną moich kłopotów zdrowotnych. Rozwiązaniem było zacząć się prawidłowo odżywiać.

Zmieniłem dietę i zacząłem czytać etykiety produktów, które jadłem. Pomogło. Poczułem się lepiej i przy okazji zrzuciłem ponad 10 kg.

W tamtym okresie po raz pierwszy zacząłem się zastanawiać dlaczego niektóre produkty mają tyle składników, chociaż tak naprawdę są przecież proste. Myślałem, że chleb to głównie mąka, woda, sól i drożdże. Okazało się, że nawet tak proste rzeczy jak chleb mogą składać się z długiej listy składników.

Żeby nie było, że rzucam słowa na wiatr, zrobiłem zdjęcia listy składników kilku chlebów w supermarkecie jednej z sieci. Jak widać, daleko im do czterech składników.

![](IMG_20190930_162401-225x300.jpg) ![](IMG_20190930_162424-225x300.jpg) ![](IMG_20190930_162504-225x300.jpg)

## Pierwszy chleb

Kuzynka, słysząc o moich problemach i zmianie sposobu odżywiania, zaraziła mnie pomysłem na domowy chleb.

Na początku pomyślałem, że to nie dla mnie, bo co prawda lubię piec domową pizzę, to jednak domowy chleb kojarzył mi się z czymś czasochłonnym, skomplikowanym i często się nie udającym. Dałem się przekonać - dostałem pierwszy przepis przepis i pierwszy zakwas. To był mój początek.

Zwlekałem kilka dni ze zrobienie swojego pierwszego domowego chleba. Chyba bałem się porażki, że wyjdzie niejadalny.

Przyznam szczerze, że nie pamiętam jaki był ten mój pierwszy chleb. Na pewno byłem z niego bardziej zadowolony, niż na to zasługiwał. Patrząc na niego dzisiejszymi oczami, pewnie byłbym bardziej krytyczny.

## Zaczynam łapać w czym rzecz

Po kilku próbach zacząłem łapać w czym rzecz. Chleb zaczął być coraz prostszy, szybszy i smaczniejszy. Zakalce zdarzają się sporadycznie i zwykle są spowodowane niedopatrzeniem. Z czasem rodzina i przyjaciele zaczęli chwalić mój chleb, a nawet domagać się go. Nie powiem, lubię być chwalony i przygotowanie dodatkowych bochenków nie sprawiało mi problemów.

W niedługim czasie przekonałem się, że domowy chleb jest prosty, szybki, tani i zdrowy. Co więcej, wypracowałem sposób, aby go zrobić w 12 minut czasu mojej pracy. Od 2012 roku wyszło spod moich rąk ponad 1000 upieczonych bochenków domowego chleba.

Już dawno przestałem kupować sklepowy chleb. Stracił dla mnie na wartości odkąd mam świadomość, że w 12 minut jestem w stanie upiec o wiele lepszy, zdrowszy, smaczniejszy i tańszy chleb. Wobec takiej konkurencji, sklepowy chleb nie ma szans. ![](DSC_0864-1-1024x681.jpg)

## Z czym mi się kiedyś kojarzył domowy chleb?

Gdy znajomi pytają o moją pasję - domowy chleb (chociaż czasami też o domową pizzę), próbują mojego chleba czy chwalą go, to czasami pytam dlaczego sami sobie nie upieką. Okazuje się, że domowy chleb często kojarzy się im się z:

- czymś skomplikowanym, co może nie wyjść
- czymś co wymaga dużo czasu, dużo dłużej niż pójście do sklepu
- czymś co brudzi kuchnie

Tak przywykłem do domowego chleba, że wydaje mi się oczywisty i bajecznie prosty. Po prostu zapominam o tym, jakie były moje początki. A na początku miałem podobnie - czyli domowy chleb kojarzył mi się z czymś trudnym, czasochłonnym i brudzącym. Dlatego przyszedł mi do głowy pomysł podzielenia się swoim sposobem.

## Moja obietnica

Moją obietnicą jest pokazanie, że domowy chleb jest:

- smaczny
- zdrowy
- prosty
- szybki
- tani

## Dlaczego warto piec chleb w domu?

Tak jak wspomniałem w poprzednim rozdziale, domowy chleb jest dla mnie:

- smaczny
- zdrowy
- prosty
- szybki
- i tani

### Domowy chleb smakuje lepiej

Smak i zapach świeżego i ciepłego chleba nie da się porównać z chlebem sklepowym. Masło, które rozpływa się na gorącej kromce. Chrupiąca skórka i miękki środek. Mogę codziennie rano, prawie jak na zawołanie, mieć świeży i smaczny chleb.

### Domowy chleb jest zdrowy

Składa się tylko z 4 składników. Mam pełną kontrolę nad proces przygotowania i wiem co jest w środku. Mój chleb nie ma żadnych dodatków i utrzymuje świeżość nawet przez 3 dni.

### Domowy chleb jest prosty

Chleb to tylko 4 składniki - mąka, woda, sól i drożdże, które w odpowiednich proporcjach i przygotowaniu dają chrupiący i przepyszny bochenek chleba. Nie potrzebne są maszyny do pieczenia chleba czy inne akcesoria. Wystarczy waga, miska, garnek żeliwny i piekarnik.

### Domowy chleb przygotowuje się szybko

Na początku wydawało mi się, że przygotowanie i pieczenie domowego chleba trwa. Kojarzyło się mi się z godziną w kuchni na przygotowanie, później częste doglądanie i sprawdzanie czy wszystko rośnie jak, non-omen, na drożdżach, a następnie długi proces pieczenia z kontrolowaniem czy nic się nie przypala. Jednym słowem - widziałem w tym długi proces. W rzeczywistości okazało się, że chleb mogę przygotować w 12 minut mojego czasu. Dzięki temu przygotowanie chleba zajmuje mi 8 minut wieczorem i 4 minuty rano - z posprzątaniem po sobie!

### Domowy chleb jest tańszy

Jest do 2–4 razy tańszy niż porównywalnej jakości chleb kupiony w sklepie. To oznacza oszczędność na poziomie:

1. 492,75‬ PLN rocznie przy założeniu, że dziennie schodzi 1 kg chleba i gdy zwykle płacisz na niego 4 zł za kilogram (365 dni \* 4 PLN/kg - 365 dni \* 2,65 PLN/kg = 492,75 PLN)
2. 857,75 PLN rocznie przy założeniu, że dziennie schodzi 1 kg chleba i gdy zwykle płacisz na niego 5 zł za kilogram (365 dni \* 5 PLN/kg - 365 dni \* 2,65 PLN/kg = 857,75 PLN)
3. 1 222,75 PLN rocznie przy założeniu, że dziennie schodzi 1 kg chleba i gdy zwykle płacisz na niego 6 zł za kilogram (365 dni \* 6 PLN/kg - 365 dni \* 2,65 PLN/kg = 1 222,75 PLN)

Generalnie im droższy kupujesz teraz chleb, tym bardziej się opłaca zacząć piec samemu. Przykładowe ceny chlebów:

- [Tesco](https://ezakupy.tesco.pl/groceries/pl-PL/search?query=chleb)
- [Carrefour](https://zakupycodzienne.carrefour.pl/szukaj?q=chleb)
- [Auchan](https://www.auchandirect.pl/auchan-warszawa/pl/search?text=chleb)
- [Piotr i Paweł](https://www.e-piotripawel.pl/index/asortyment?sort=relevancy.desc&query=chleb)
- [Frisco](https://www.frisco.pl/q,chleb/stn,searchResults)

Załączam akrusz kalkulacyjny, w którym wyliczam koszt domowego chleba - [arkusz kalkulacyjny](https://docs.google.com/spreadsheets/d/1Ea7fhNBXL2YXQVWFtSTGFfSasSQWHqc14TOr-uBMTh4/edit#gid=0)

### Domowy chleb daje satysfakcję

Gdy upiekłem domowy chleb i wyszedł mi naprawdę super, miałem trudną do opisania słowami satysfakcję, że udało mi się co dobrego, mogę tego dotknąć, spróbować i podzielić się z bliskimi. Przyjeżdżając do mojej rodziny, słyszę pytanie, czy mogę upiec chleb, aby był na następny dzień na śniadanie. Pewnie! Pamiętam gdy jednego dnia zostały zjedzone trzy bochenki, ważące 1,25 kg każdy. Dlatego pakując się często zabieram ze sobą mój pakiet chlebowy - mąka, waga, zakwas lub drożdże, oraz formę do pieczenia. Woda, sól, naczynie do zarabiana ciasta i piekarnik zwykle są. 12 minut i chleb gotowy, rodzina zadowolona.

### Domowy chleb jest wygodniejszy

Żeby zjeść z rana świeży chleb, musiałem wyjść do piekarni. Jeśli było lato, nie było to takie straszne. Gdy przychodziła jesień lub zima, nie było już tak przyjemnie. Ciemno, zimno, czasami pada, czasami wieje. To pogoda do siedzenia w cieple. Z domowym chlebem nie trzeba wstawać wcześniej rano, aby mieć świeży i ciepły chleba na śniadanie. Wystarczy, że dzień wcześniej przeznaczę kilka minut. W dodatku w niedzielę nie ma dla mnie znaczenia czy jest sklepy są otwarte czy zamknięte, po prostu mam świeży chleb.

### Domowy chleb jest ciekawym pomysłem na upominek

Tak bardzo przyzwyczaiłem się do domowego chleba, że zapomniałem ile radości może on dawać osobom, które na co dzień takiego nie mają. Dla mnie to tylko 12 minut pracy i 2,40 zł za kilogram, a dla obdarowanego znacznie więcej. Pamiętam, że dawałem mój domowy chleb w kilku okazjach (ostatni dzień w pracy, grill u znajomych czy podziękowanie za pomoc) i byłem zaskoczony reakcją drugiej osoby. Przekonałem się ile może znaczyć taki upominek.

## ![](DSC_0853-1024x681.jpg)

## Jaki jest koszt upieczenia domowego chleba?

### Koszt składników

- mąka: 1,27 PLN (750 gramów z 1000 gramów mąki za 1,69 PLN)
- woda: 0,01 PLN (koszt wody jest minimalny, ale mimo to przyjąłem symboliczną kwotę)
- drożdże: 0,06 PLN (7,5 grama z 100 gramów drożdży po 0,85 PLN)
- sól: 0,03 PLN

### Koszt upieczenia

- nagrzewanie piekarnika: 45 minut
- pieczenie chleba: 30 minut
- piekarnik ma moc 2000W, czyli przez 1 godzinę pracy zużyje 2kWH (dwie kilowatogodziny)
- piekarnik nie pracuje przez cały czas, tylko nagrzewa piekarnik i przerywa, dlatego założyłem, że piekarnik pracuje przez połowę czasu pieczenia
- w sumie: 1,28 PLN (35 min \* 1,10 PLN \* 2 kWh)

### Koszt czasu

- 12 minut pracy
- tyle zajmuje mi poranny spacer do piekarni lub sklepu po świeży chleb, więc koszt zerowy

### Razem: **2,65 PLN za ok. 1 kg chleba**

## Jakie składniki są potrzebne?

Chleb w swojej naturze jest prosty i składa się z podstawowych i ogólnodostępnych składników, które są w większości kuchni:

- mąka pszenna typu 450–600
- woda
- sól
- świeże drożdże

## Sprzęt

Tu nie ma nic skomplikowanego czy drogiego. Zakładając, że w Twojej kuchni jest piekarnik, całe wyposażenie potrzebne do upieczenia takiego chleba można skompletować za niecałe 100 zł, z czego najdroższym składnikiem jest garnek żeliwny. Dodatkowo, konieczna będzie elektroniczna waga kuchenna. Miski czy foliówki nie wymieniam - zapewne te dwie rzeczy już masz w swojej kuchnii.

## Do dzieła!

Napisałem książkę - ebooka o moim sposobie - "Domowy chleb w 12 minut". Tytuł mówi praktycznie wszystko. Książka zawiera przepis na tradycyjny chleb, zwany też ze względu na swój okrągły kształt wiejskim lub bochnem, który można zrobić w 12 minut. Oczywiście, nie będę Cię oszukiwał, że chleb wyrośnie lub upiecze się w 12 minut. To niemożliwe. Dobry chleb musi swoje odstać. Obiecuję, że na jego przygotowanie nie zejdzie więcej niż 12 minut Twojego czasu pracy.

## Co znajdziesz w tej książce?

1. Gotowy przepis, opisany krok po kroku - dzielę się całą swoją wiedzą w tym temacie
2. Rozpisana każda z 12 minut, którą przeznaczysz na upieczenie domowego chleba
3. Sprzęt, który używam i polecam

Wszystko zwięźle zebrane na 19 stronach w pliku PDF.

<a href="/?edd_action=add_to_cart&amp;download_id=7641"><img class="aligncenter wp-image-7644 size-full" src="okladka_internet_small.jpg" alt="Książka &quot;Domowy chleb w 12 minut - poznaj prosty sposób na pyszny chleb&quot;" width="800" height="1280"></a>

\[wce\_code id=22\]

## Masz pytania?

Jeśli masz pytania, napisz do mnie: olek@chlebowe.love Z chęcią pomogę!
