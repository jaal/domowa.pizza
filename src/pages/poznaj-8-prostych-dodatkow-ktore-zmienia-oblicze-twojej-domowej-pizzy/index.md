---
title: "Poznaj 8 prostych dodatków, które zmienią oblicze Twojej domowej pizzy"
date: "2015-03-09T16:34:23.000Z"
categories: 
  - "inne"
featuredImage: "./images/Dried_Peppercorns.jpg"
---

Na mojej „linii produkcyjnej” domowej pizzy jest jeszcze ostatni krok, tuż po upieczeniu pizzy i zaraz przed zjedzeniem - dodatki do pizzy. W tym kroku dodaję na gotową pizzę dodatki, które dodatkowo podkręcają smak pizzy tak, że jest jeszcze smaczniejsza. Ważny i warto go dodać do swojej linii produkcyjnej:-)

Co możesz dodać do pizzy po jej upieczeniu, aby podkręcić jej smak? Proponuję kilka prostych dodatków, które świetnie podkreślą smak Twojej pizzy.

## 1\. Świeżo zmielony pieprz

Jak dla mnie to jest numer 1 jeśli chodzi o proste dodatki do pizzy. Najważniejsze, aby pieprz był świeżo zmielony, czyli kupuj całe ziarenka pieprzu i miel je młynkiem do pieprzu bezpośrednio na pizzę. Mieląc z większej wysokości (nawet pół metra) uninkiesz sytuacji w której na jakimś fragmencie pizzy przepieprzysz, chociaż trochę pieprzu może się znaleźć poza pizzą:)

Pamiętaj, aby przechowywać pieprz w suchym miejscu. Gdy nabierze wilgoci, podczas mielenia tworzą się dość spore grudki pieprzu, które nie są przyjemne przy jedzeniu. Suchy pieprz mieli się na mniejsze kawałki i przez to jest lepszy.

Stosuję w sumie 3 rodzaje pieprzu, w zależności od tego, który mi się przejadł;-)

- pieprz czarny
- pieprz biały
- pieprz kolorowy

W sumie wszystkie te rodzaje pieprzu to pieprz czarny, tylko na różnym etapie suszenia i fermentacji.

### 1.1 Pieprz czarny ziarnisty

Do dostania jest praktycznie w każdym sklepie.

### 1.2 Pieprz kolorowy

Jest coraz popularniejszy. Można dostać w sklepie mieszanki Prymatu lub Kamis. Smakowo nie czuję różnicy. Prymat jest za to tańszy.

### 1.3 Pieprz biały

Ciężko jest go znaleźć. W większości przypadków możesz dostać pieprz biały zmielony, ale nie o taki mi chodzi. Spróbuj w internecie lub w sklepie ze zdrową żywnością.

## 2\. Oliwa z oliwek

Nawet zwykła oliwa z oliwek z pierwszego tłoczenia jest świetna do podkreślenia smaku pizzy. Wystarczy, że delikatnie skropisz oliwą dopiero co wyciągniętą z piekarnika gorącą pizzę, aby uzyskać podkręcić jej smak i aromat.

## 3\. Oliwa z czosnkiem

To pochodna mojego przepisu na sos czosnkowy. Aby przygotować taką oliwę pokrój drobno lub przeciśnij przez praskę czosnek i zostaw na przynajmniej kilka godzin w lodówce, aby smak i zapach czosnku się przegryzł z oliwą.

Nie przechowuj oliwy z czosnkiem dłużej niż 2-3 dni w lodówce. Woda z czosnku w połączeniu z oliwą stanowią bardzo dobrą podstawę do rozwoju bakterii powodujących jad kiełbasiany. Podobnie ma się sytuacja z innymi „mokrymi” dodatkami do oliwy, takimi jak bazylia, chili czy skórki cytryny.

Aby móc przechowywać oliwę z czosnkiem lub innymi dodatkami dłużej, potrzeba zrobić ją „na ciepło”, czyli gotując ją.

## 4\. Świeżo starty parmezan

To taki naturalny glutaminan sodu, czyli pochodzący z natury podkręcacz smaku. I rzeczywiście tak jest! Świeżo starty parmezan, który posypiesz na jeszcze gorącą pizzę dodaje smakowego kopa! Spróbuj połowę pizzy Margharita posypać parmezanem, a połowę zjeść bez i napisz mi, która była bardziej wyrazista:-)

## 5\. Ocet balsamiczny

Świętny i prosty dodatek do pizzy, który nada jej śłodkawego i kwaskowatego posmaku. Szczególnie wyśmienicie łączy się oliwą. Jak go użyć? Mam kilka propozycji:

Przed oczami mam dopiero co wyciągniętą z pieca pizzę Margharita. Delikatnie skrapiam wierzch oliwą z oliwek i octem balsamicznym.

Znów przed oczami mam pizzę Margharita na wierzch, której kładę ostrą rukolę. Coś mógłbym tutaj jeszcze dodać…? No właśnie! Ocet balsamiczny! Taki miks: świeża rukola, kilka łyżek octu balsamicznego i opcjonalnie parę pokrojonych w ćwiartki pomidorków koktaljowych, który położysz na jeszcze gorącej pizzy Margharita zupełnie zmieni jej smak. To już gotowy przepis na zupełnie osobną pizzę;-)

Jak najlepiej przygotować rukolę z octem balsamicznym?

Wymieszaj w osobnym naczyniu umytą rukolę z ocetem balsamicznym. Na garść rukoli wystarczą 2 łyżki octu. Następnie połóż taką rukolę na gorącą pizzę. Chrupiąca i pikantna rukola wraz ze słodkawo-kwaśnawym smakiem octu… mniam!

Widzę to jeszcze tak… Wyciągam z pieca hawajską, jedną z moich ulubionych. Ser się pięknie zapiekł, a ananas lekko skarmelizował… sam wierzch pizzy kropię dosłownie kilkoma kroplami octu balsamicznego… poezja:-)

## 6\. Rukola

Pisałem już o occie baslamicznym w wersji z rukolą, teraz napiszę o samej rukoli na pizzy. Jako że to pikantna zielenina jest, sama w sobie nadaje się na ciekawy dodatek do pizzy. Umyj, osusz i rzuć na pizzę!

## 7\. Sól morska gruboziarnista

Oj! To jest bardzo dobry dodatek, tylko trzeba uważać, aby nie przegięć. Gruboziarnista sól morska na pizzy daje fajny efekt wizualny i smakowy. Spróbuj!

Pamiętaj, bywa, że jest dużo bardziej słona niż sól kamienna, której zwykle się używa. Łyżeczka soli morskiej nie równa się łyżeczce soli kamiennej - łatwo przesolić!

## 8\. Papryczka chili

Jeśli lubisz pizzę na ostro i nie wystarczy Ci zwykły pieprz, dodaj papryczkę chili. Polecam dwie opcje:

### 8.1 Marynowana papryczka chili ze słoiczka

Słoiczek do dostania w każdej Biedronce.

Sprawa jest prosta, weź kilka krążków i połóż na pizzę przed lub po pieczeniu. Ponieważ plastry są mokre i w marynacie, nie będzie problemu, że zeschną się podczas pieczenia, więc możesz je dać na sam wierzch.

### 8.2 Świeża papryczka chili

Odetnij górę papryczki, przekrój na pół i końcówką noża usuń nasiona. Następnie pokrój w cienkie paseczki. Paseczki dodaj do pizzy przed lub po pieczeniu. Jeśli chcesz dać przed pieczeniem, warto przykryć je delikatnie mozzarellą, wtedy nie zeschną się podczas pieczenia.

## Pytanie do Ciebie

Czego używasz jako podkręcacza smaku Twojej domowej pizzy? Daj znać w komentarzach. Z chęcią przetestuję w produkcji mojej pizzy, jeśli nie jest to glutaminian sodu w proszku lub keczup;-)

"[Dried Peppercorns](http://commons.wikimedia.org/wiki/File:Dried_Peppercorns.jpg#mediaviewer/File:Dried_Peppercorns.jpg)" by [en:User:Bunchofgrapes](//en.wikipedia.org/wiki/User:Bunchofgrapes "en:User:Bunchofgrapes") - [en:Image:Dried Peppercorns.jpg](//en.wikipedia.org/wiki/Image:Dried_Peppercorns.jpg "en:Image:Dried Peppercorns.jpg"). Licensed under [CC BY-SA 3.0](http://creativecommons.org/licenses/by-sa/3.0/ "Creative Commons Attribution-Share Alike 3.0") via [Wikimedia Commons](//commons.wikimedia.org/wiki/).
