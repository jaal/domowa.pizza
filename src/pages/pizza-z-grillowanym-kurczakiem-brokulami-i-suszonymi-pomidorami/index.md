---
title: "Pizza z grillowanym kurczakiem, brokułami i suszonymi pomidorami"
date: "2015-03-12T21:21:20.000Z"
categories: 
  - przepis-na-pizze
tags: 
  - brokul
  - czarne-oliwki
  - kurczak
  - oregano
  - suszone-pomidory
meta: 
    description: "Połączenie grillowanego kurczaka, brokułów i suszonych pomidorów wielokrotnie sprawdziłem przygotowując je z makaronem. Postanowiłem przetestować również na pizzy i efekt był lepszy niż zakładałem. Sprawdź sam!"
featuredImage: "DSC07583.jpg"
---

Połączenie grillowanego kurczaka, brokułów i suszonych pomidorów wielokrotnie sprawdziłem przygotowując je z makaronem. Postanowiłem przetestować również na pizzy i efekt był lepszy niż zakładałem. Sprawdź sam!

## 1\. Lista składników

Będziesz potrzebować następujących składników:

- <a title="Przepis na ciasto na pizzę" href="/przepis-na-ciasto-na-pizze/">ciasto na pizzę</a>
- <a title="Sos pomidorowy" href="/sos-pomidorowy/">sos pomidorowy</a>
- <a title="Jaki ser wybrać do pizzy?" href="/jaki-ser-wybrac-do-pizzy/">ser mozzarella (lub ser ricotta)</a>
- sznycle z piersi z kurczaka lub indyka
- brokuł
- suszone pomidory w zalewie
- oliwki
- tymianek
- zioła prowansalskie
- oregano
- sól
- świeżo zmielony pieprz

## 2\. Przygotowanie ciasta

Jeśli chcesz zrobić <a title="Przepis na ciasto na pizzę" href="/przepis-na-ciasto-na-pizze/">pizzę na cienkim cieście, przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.

Jeżeli chcesz upiec <a title="Jeszcze lepszy przepis na pizzę jak z Pizza Hut…" href="/jeszcze-lepszy-przepis-na-pizze-jak-z-pizza-hut/">pizzę na grubszym cieście, podobną do tej z Pizza Hut, przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

## 3\. Przygotowanie sosu

<a title="Sos pomidorowy" href="/sos-pomidorowy/">Przepis na sos pomidorowy znajdziesz tu.</a>

## 4\. Rozwałkowywanie ciasta

<a title="Jak wałkować ciasto do pizzy?" href="/jak-walkowac-ciasto-pizzy/">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

1. Pierś z kurczaka umyj, a następnie zamarynuj w mieszance: oliwa, tymianek, zioła prowansalskie, sól oraz pieprz. Odstaw do lodówki najlepiej na całą noc. Jeśli nie masz tyle czasu, to chociaż na kilka godzin. Jeśli nie masz i tych kilku godzin, to trudno, smaż od razu;-)
2. Rozgrzej porządnie patelnię grillową (lub zwykłą patelnię, najlepiej teflonową). Połóż na niej piersi i grilluj przez kilka minut każdą ze stron. Zdejmij z patelnii i pokrój w paski o szerokości ok. 1 cm.
3. Brokuł umyj i odetnij różyczki od korzenia. Następnie gotuj przez 5 - 10 minut w niewielkiej ilości wody lub na parze. Korzystam z szybkowaru, w którym mogę to zrobić w 3 - 4 minuty. Brokuł nie musi być ugotowany na miękko, ponieważ dojdzie jeszcze w piekarniku.
4. Suszone pomidory pokrój w kostkę.
5. Masz już przygotowane wszystkie składniki, które możesz odłożyć w kupki do głębokiego talerza, aby nie zajmowały miejsca.
6. Nałóż na pizzę sos pomidorowy. Najlepiej zrobisz to chochelką lub łyżką. Pamietaj, aby zachować 1 cm odstęp bez sosu pomiędzy brzegiem ciasta a sosem. Dzięki temu nie ubrudzisz sobie rąk sosem, gdy będziesz chciał jeść rękoma.
7. Na wierzch połóż mięso, brokuł, suszone pomidory oraz mozzarellę.
8. Na koniec dodaj parę oliwek oraz szczyptę oregano.

## 6\. Pieczenie

<a title="Pieczenie pizzy" href="/pieczenie-pizzy/">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Brawo! Właśnie przygotowałeś pyszną, zdrową i kolorową pizzę. Smacznego!

![Pizza z grillowanym kurczakiem, brokułami i suszonymi pomidorami](DSC07575-300x201.jpg)

Pizza z grillowanym kurczakiem, brokułami i suszonymi pomidorami
