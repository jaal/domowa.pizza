---
title: "Pizza ze szparagami"
date: "2016-05-30T18:52:26.000Z"
categories: 
  - "inne"
featuredImage: "./images/szparagi.jpg"
---

Dowiedz się wszystkiego o szparagach: sprawdzone przepisy na pizzę ze szparagami, jak przygotować szparagi, jak obrać szparagi, jak gotować szparagi i co zrobić z ogonkami.

Jest kilka warzyw i owoców sezonowych, za którymi tęsknię już w momencie, gdy pojawią się w moim pobliskim warzywniaku. To z tęsknoty za tym, że się zaraz skończą. Oprócz dyni, bobu czy truskawek są jeszcze szparagi. Te są dostępne najkrócej, bo od początku maja do początku czerwca. Delikatne, chrupiące, w miarę szybkie w przygotowaniu i o tysiącu zastosowań. Jak o tysiącu zastosowań, to na pizzy też się doskonale odnajdują i komponują.

## Jak wybrać szparagi

1. Najważniejsza zasada, jeśli w sklepie nie były zanurzone w wodzie, nie kupuj.
2. Sprawdź jego wiotkość. Świeży szparag nie powinien się uginać, gdy chwycisz go za końcówkę. Powinien trzymać się prosto.
3. Sprawdź końcówki. Nie powinny być innego koloru niż reszta szparagu. Nie powinny być „drewniane” czy twarde w dotyku.

## Jak przechowywać szparagi

1. Obetnij końcówki szparagów.
2. Wstaw do wysokiego wąskiego naczynia z wodą.
3. Przykryj papierowym ręcznikiem lub workiem foliowym.
4. Wstaw do lodówki.
5. Trzymaj nie dłużej niż kilka dni.
6. W międzyczasie możesz zmienić wodę.

## Jak przygotować szparagi?

Jak przyrządzić szparagi? To proste! Wystarczy obieraczka i garnek.

### Jak obierać szparagi?

Na pierwszy rzut oka może być to skomplikowane, ale jeśli masz obieraczkę do ziemniaków, bez problemów dasz sobie radę. Obieraczka nie obierze za dużo szparagu, więc nie ma obaw, że obierzesz tak, że zostanie szparag grubości zapałki.

- Szparagi obieram obieraczką. Tak jest najłatwiej i najszybciej. Z obieraczką można bardzo delikatnie i skutecznie pozbawić szparagi skórki.
- W przypadku zielonych szparagów skórka jest cieńsza i delikatniejsza niż w przypadku białych szparagów. Dlatego w przypadku zielonych wystarczy, że przejedziesz obieraczką tylko raz. W przypadku białych może być potrzeba, aby to zrobić więcej niż jeden raz.

### Jak gotować szparagi w wodzie?

- Najlepiej sprawdza się wysokie, wąskie naczynie.
- Dzięki temu można gotować twardszy dół szparagów w wodzie, a bardziej delikatną górę parą. Wtedy dół będzie ugotowany, a góra wciąż sprężysta.
- Ta metoda sprawdza się w przypadku szparagów białych, które są bardziej toporne na dole.
- W przypadku zielonych szparagów po prostu włóż je poziomo do wody.

#### Czas gotowania szparagów w wodzie

Jak długo gotować szparagi na wodzie? To przede wszystkim zależy od rodzaju i grubości szparagów. Grubsze lub białe szparagi gotuje się dłużej. Zielone lub cieńsze są delikatniejsze, więc wystarczy krótsze gotowanie.

- Gotuj przez 10–15 minut.
- Sprawdź widelcem twardość szparagów. Widelec powinien „wejść” w szparagi, ale powinieneś czuć lekki opór. To znaczy, że są ugotowane, ale nierozgotowane.

### Jak gotować szparagi na parze?

- Do garnka z niewielką ilością wody wstaw koszyczek do gotowania na parze.
- Gotuj przez 5–10 minut.
- Sprawdź widelcem twardość szparagów. Widelec powinien „wejść” w szparagi, ale powinieneś czuć lekki opór. To znaczy, że są ugotowane, ale nierozgotowane.

### Szparagi z wody

Są generalnie dwie szkoły gotowania szparagów:

- pionowo, czyli częściowo zanurzone w wodzie, gotowane w wąskim wysokim naczyniu
- poziomo, czyli całe zanurzone w wodzie

**Gotowanie szparagów pionowo**

Dlaczego gotuje się szparagi pionowo, częściowo zanurzone w wodzie? Dół szparagu jest zwykle grubszy i mniej delikatny niż góra szparagu. Potrzebuje większej temperatury, aby się ugotować. Góra w tym czasie mogłaby się rozgotować.

**Gotowanie szparagów poziomo**

Jeśli gotujesz szparagi zielone szparagi, zwykle delikatniejsze na całej długości, możesz ugotować je w całości w wodzie.

### Grillowe szparagi

Jak zrobić grillowane szparagi? Mam na to 3 sprawdzone sposoby.

#### Grillowane szparagi na patelni grillowej

- Skrop szparagi oliwą, dodaj soli i pieprzu, a następnie wymieszaj.
- Rozgrzej patelnie grillową na średnim ogniu.
- Połóż na niej szparagi.
- Grilluj przez 5 minut z jednej strony w przypadku cienkich zielonych szparagów. Białe grubsze grilluj dłużej.
- Przekręć szparagi i grilluj następne 4–5 minut.
- Sprawdź widelcem twardość szparagów. Widelec powinien „wejść” w szparagi, ale powinieneś czuć lekki opór. To znaczy, że są zrobione, ale nierozgotowane.

Aby szparagi łatwiej się grillowały możesz je nabić na naostrzone patyczki do szaszłyków. Ułóż je obok siebie. Prostopadle do szparagów, wbij w nie patyczek przy samych końcówkach, który będzie przechodził przez wszystkie szparagi. Następnie 2 cm wyżej wbij kolejny. Dzięki temu szparagi są dobrze i stabilnie połączone ze sobą. Najlepiej, aby szparagi były grube, wtedy będą się lepiej trzymać i nie rozpadną się.

#### Grillowane szparagi na papierze do pieczenia

- Piekarnik ustaw na maksymalną temperaturę i termoobieg.
- Brytfankę lub blachę wyłóż papierem do pieczenia.
- Ułóż szparagi na papierze.
- Skrop szparagi oliwą, dodaj soli i pieprzu, a następnie wymieszaj potrząsając blachę.
- Włóż blachę na środkową prowadnicę
- Grilluj przez ok. 15 minut w przypadku cienkich zielonych szparagów. Białe grubsze grilluj dłużej.

#### Grillowane szparagi na stali do pieczenia

1. Oczywiście można szparagi zrobić też na stali. Żaden problem:-) Generalnie na stali można zrobić prawie wszystko. Więcej na temat stali do pieczenia znajdziesz tu >>.
2. Wymieszaj w naczyniu szparagi z kilkoma łyżkami oliwy oraz solą morską.
3. Masz dwie opcje:

**Pieczenie na papierze na stali**

- To bezpieczniejsze rozwiązania.
- Szparagi przygotowujesz na papierze, tzn. dodajesz oliwy, soli i pieprzu.
- Otwórz piekarnik, wysuń stal i delikatnie przełóż papier do pieczenia na stal.
- Grilluj przez 5 minut w przypadku cienkich zielonych szparagów. Białe grubsze grilluj dłużej.
- Przekręć szparagi na drugą stronę.
- Daj im jeszcze 4–5 minut.

**Pieczenie bezpośrednio na stali**

- Piekarnik ustaw na maksymalną temperaturę i termoobieg.
- Włóż stal do piekarnika i porządnie ją nagrzej przez min. 30 minut.
- W naczyniu wymieszaj skrop szparagi oliwą, dodaj soli i pieprzu.
- Otwórz piekarnik, wysuń stal i delikatnie przełóż szparagi na stal.
- Grilluj przez 5 minut w przypadku cienkich zielonych szparagów. Białe grubsze grilluj dłużej.
- Przekręć szparagi na drugą stronę.
- Daj im jeszcze 4–5 minut.

# Co zrobić z ogonkami ze szparagów?

Zwykle końcówka szparaga jest twarda i łykowata, dlatego zwykle ją odcinam, ale nie wyrzucam. Przydaje się do zrobienia zupy-krem szparagowej.

Wykorzystuję do tego:

- końcówki szparagów
- ziemniaki
- gałkę muszkatołową
- opcjonalnie dodaję inne warzywa, np. marchewkę, pietruszkę, brokuł czy kalafior, w zależności od tego co aktualnie mam w lodówce

## Zupa szparagowa

- Wykorzystuję wodę, w której gotowałem szparagi, tę wodę z gotowania na parze też.
- Dodaję końcówki, warzywa oraz przyprawy.
- Gotuję do miękkości.
- Blenduję.
- I teraz uwaga! Ponieważ wykorzystałem do zupy ogonki, które są lekko zdrewniałe, one się nie rozgotują, tylko zostaną w zupie. Dla mniej wrażliwych, możesz to tak zostawić. Dla bardziej wrażliwych warto zupę przetrzeć przez sitko, aby zatrzymać te zdrewniałe części.

## Pizze ze szparagami

https://domowa.pizza/pizza-ze-szparagami-awokado-i-jajkiem/ https://domowa.pizza/pizza-ze-szparagami-szynka-parmenska-i-serem-kozim/ https://domowa.pizza/pizza-ze-szparagami-jajkiem-szynka/
