---
title: "Sos śmietanowy"
date: "2014-08-13T21:16:24.000Z"
categories: 
  - przepis-na-sos
tags: 
  - smietana-do-zup-i-sosow
meta: 
    title: "Sos śmietanowy (nie tylko do pizzy) - przepis w 1 minutę"
    description: "Przepis na sos śmietanowy do pizzy - jak zrobić sos śmietanowy w 1 minutę bez gotowania. Pobierz darmowy PDF z 12 innymi przepisami na sos do pizzy."
featuredImage: "sos-kokosowy-do-pizzy.jpg"
---

Przepis na sos śmietanowy do pizzy - jak zrobić sos śmietanowy w 1 minutę. Pobierz darmowy PDF z 12 przepisami na sos do pizzy, w tym przepis na klasyczny sos pomidorowy, sos marinara, sos kokosowy czy curry. Poznasz również mniej kaloryczne wersje sosu śmietanowego.

Tu naprawdę nie trzeba wielkiej filozofii i specjalnego kombinowania. Sos śmietanowy ma tylko lekko podkręcić smak i nadać gładkości oraz słodkości Twojej pizzy. Dlatego mój przepis jest tak prosty i generalnie polega za zakupie odpowiedniej śmietany i ewentualnie dodaniu jednego z kilku "podkręcaczy" smaku:-)

Sos śmietanowy polecam szczególnie gdy ostry smak (np. cebuli) trzeba lekko zneutralizować lub dopełnić słodkością. Świetnie pasuje do boczku, cebuli, pieczarek czy słodkiego ementalera. Przepis jest bajecznie prosty:-) Sekret tkwi w kupnie odpowiedniej śmietany i opcjonalnych dodatkach.

## 1\. Jaka śmietana?

W przypadku śmietany, nie może być to śmietana kwaśna (w tzw. kubeczku), ponieważ jest... kwaśna:) Zamiast tego kup śmietanę w kartoniku do zup i sosów (18%). Polecam "Śmietanka Łaciata 18% do zup i sosów".

Ma dwie niebywałe przewagi nad tradycyjną śmietaną - bardzo ciężko jest ją zważyć oraz jest płynna. Przez to idealnie nadaje się do nałożenia na ciasto pizzy. Wystarczy polać bezpośrednio po cieście lub przelać do szklanki i wymieszać z dodatkami, o których piszę na końcu.

Nie polecam śmietany 36% - z mojego doświadczenia jest za gęsta i za tłusta. W zupełności wystarczy "osiemnastka". Generalnie śmietana sama w sobie jest ciężka. W połączeniu z boczkiem, cebulą czy serem... no cóż, lżejsza nie jest. Dlatego w zupełności wystarczy 18%. ![Przepis na sos śmietanowy - śmietanka do zup i sosów](przepis-na-sos-smietanowy-smietanka-laciata-18-do-zup-i-sosow-250ml-Full-300x300.jpg)

## 2\. Podkręć smak sosu śmietanowego

### 2.1 Prosty sos śmietanowy

W większości przypadków wystarczy, że polejesz ciasto śmietaną po wierzchu pizzy. Nie idę tu na łatwiznę, naprawdę pizza smakuje świetnie po prostu ze śmietaną i innymi składnikami, np. czerwoną cebulą, boczkiem, szpinakiem czy parmezanem lub ementalerem.

### 2.2 Bardziej skomplikowany sos śmietanowy cebulowo-czosnkowy

- Pokrój drobno 1 cebulę szalotkę i wrzuć na lekko rozgrzane masło. Nie chcemy aby masło czy cebula się zbrązowiły, dlatego smaż cebulę na wolnym ogniu przez 2-3 minuty, aby lekko zmiękła i stała się przeźroczysta.
- Następnie wrzuć na kilkanaście sekund przepuszczony przez praskę ząbek czosnku.
- Teraz dodaj 1 łyżkę mąki i dokładnie wymieszaj wszystkie składniki na patelni.
- Wlej bardzo powoli ciągle mieszając szklankę śmietany do zup i sosów 18%. Pamiętaj, aby śmietana była w temperaturze pokojowej.
- Sos powinien zgęstnieć.
- Na koniec dodaj szczyptę soli, świeżo zmielonego pieprzu i świeżego tymianku.

### 2.3 Inne dodatki do sosu śmietanowego

Możesz podkręcić smak sosu śmietanowego korzystając z takich składników:

- świeżo zmielony pieprz
- wyciśnięty czosnek
- odrobinę startego parmezanu
- startego ementalera lub innego słodkiego sera
- świeżo startą gałkę muszkatołową
- zioła prowansalskie
- tymianek

## 3\. Alternatywa do śmietany

Jeśli z jakiś powodów nie przepadasz za śmietaną, mam dla Ciebie dwie propozycje, które bez problemu zastąpią tradycyjną śmietanę.

### 3.1 Śmietana sojowa

 ![Śmietana sojowa](smietana-sojowa-243x300.jpg) Jeśli szukasz czegoś zdrowszego niż śmietana do zup i sosów, skorzystaj ze śmietany na bazie soi. Sprawdza się szczególnie jeśli nie tolerujesz białka krowiego lub laktozy, albo jesteś wegetarianinem. Nie poczułem na pizzy różnicy pomiędzy śmietaną krowią i sojową.

### 3.2 Jogurt grecki

Wykorzystaj jogurt grecki. Sos śmietanowy na bazie jogurtu smakuje świetnie. Jogurt ma fajny kremowy posmak przypominający śmietanę, pomimo tego że jest jogurtem:-) Przygotowując sos "śmietanowy" na bazie jogurtu, dodaję do niego trochę oliwy. Wtedy ma jeszcze ciekawszy, fajnie tłustszy smak. Na filiżankę jogurtu w zupełności wystarczą 2-3 łyżki oliwy.

Pamiętaj, że najlepiej sprawdza się prawdziwy jogurt grecki. W większości przypadków w sklepach znajdziesz jogurt grecki na mleku krowim. Prawdziwy jest na owczym lub kozim. Jeśli uda Ci się taki znaleźć, warto wydać trochę więcej i skorzystać z lepszego.

### 3.3 Mleczko kokosowe

Zamiast śmietany skorzystaj z mleczka kokosowego. Na głównym zdjęciu jest właśnie sos na bazie mleczka kokosowego, suszonych pomidorów i oliwy. Stąd pochodzi lekko czerwonawy kolor sosu. <a href="/sos-kokosowy-z-suszonych-pomidorow">Dokładny przepis znajdziesz tu.</a>

<a href="/sos-kokosowy/">Jeśli chcesz bardziej zaawansowanego sosu kokosowego, sprawdź ten przepis na sos z dodatkiem pieczonego czosnku.</a>

## Pizze z sosem śmietanowym

https://domowa.pizza/pizza-carbonara/

https://domowa.pizza/pizza-z-melonem-feta-i-szynka-parmenska/

https://domowa.pizza/pizza-z-serem-kozim-smietana-pieczarkami-i-szynka-parmenska/

https://domowa.pizza/pizza-z-serem-kozim-jogurtem-greckim-i-szynka-parmenska/

https://domowa.pizza/pizza-wiejska-z-boczkiem-na-smietanie/

## Zostaw komentarz

Daj znać w komentarzach jak Ci poszło. Jak wygląda u Ciebie sos śmietanowy? Jak go przyrządzasz? Co dodajesz, a czego unikasz? Z jakimi dodatkami stosujesz ten sos?
