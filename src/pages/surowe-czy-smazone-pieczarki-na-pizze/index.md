---
title: Surowe czy smażone pieczarki na pizzę?
date: 2015-05-20T20:40:19.000Z
categories: 
  - porady
featuredImage: DSC07619.jpg
---

Skąd taki dylemat? Problemem jest to, że pieczarki puszczają wodę. Przez to pizza może wyjść wodnista i gąbiasta. Nie ma się co dziwić. Pieczarki składają się w nawet 90% z wody. Dlaczego puszczają wodę i jak temu zapobiec?

## Myj pieczarki szybko w zimnej wodzie

To nie jest sposób na pozbycie się wody z pieczarek, raczej na nie dokładanie dodatkowej wody. Pieczarki chłoną wodę jak gąbką, a umyć je przecież trzeba. Najlepiej jest umyć pieczarki szybko i w zimnej wodzie. Dzięki temu nie nabiorą dodatkowej wody.

1. Napełnij garnek zimną wodą.
2. Wrzuć pieczarki i delikatnie wyszoruj (czy można delikatnie szorować?;-))
3. Po umyciu przełóż pieczarki na durszlak lub papierowy ręcznik.

## Podsmaż pieczarki

W szybki i prosty sposób pozbędziesz się wody.

1. Pokrój pieczarki na grubsze plastry (0,5 cm)
2. Wrzucić na patelnię. Patelnia może być sucha.
3. Opcjonalniem możesz dodać oliwę lub masło oraz posolić.
4. Jeśli brakuje Ci smaku, dodaj pół szalotki pokrojonej w kostkę. Osobiście tego nie robię, bo cebula dominuje nad smakiem pieczarki.

Po kilku minutach smażenia woda powinna się ulotnić.

## Daj pieczarki na samą górę pizzy

Pozwolisz pieczarkom, aby łatwiej oddały wodę, ponieważ nie będą przykryte serem lub innymi składnikami. Minusem tego rozwiazania jest to, że pieczarki mogą się zeschnąć i pomarszczyć.

## Użyj surowych pieczarek inaczej

Używam surowych pieczarek i w mojej pizzy pieczarki zwykle nie puszczają wody. Dlaczego tak się dzieje?

Piekę pizzę:

- krótko (4-5 minut)
- w wysokiej temperaturze (230 - 250 stopni Celsjusza)
- w dobrze rozgrzanym piekarniku.

Dzięki temu pieczarki nie zdążą puścić wody.

## (nie) Korzystaj z pieczarek konserwowych

Nie, nie rób tego, podaję to tylko jako opcję. Świeże pieczarki są zdrowsze i tańsze. Te ze słoika może i puszczają mniej wody, ale nie są tak smaczne i zdrowe. Nie polecam.

## Przepisy na pizze z pieczarkami

<a href="/tag/pieczarki/">Sprawdź przepisy na pizzę z pieczarkami.</a>

## Więcej na temat pieczarek i ich właściwości

- [http://kobieta.onet.pl/zdrowie/zycie-i-zdrowie/pieczarki-odchudzaja-obnizaja-cisnienie-wzmacniaja-odpornosc/ly07x](http://kobieta.onet.pl/zdrowie/zycie-i-zdrowie/pieczarki-odchudzaja-obnizaja-cisnienie-wzmacniaja-odpornosc/ly07x)
- [http://pl.wikipedia.org/wiki/Pieczarka\_dwuzarodnikowa](http://pl.wikipedia.org/wiki/Pieczarka_dwuzarodnikowa)
