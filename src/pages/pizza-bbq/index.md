---
title: "Pizza BBQ (barbecue)"
date: "2015-12-03T07:54:46.000Z"
categories: 
  - przepis-na-pizze
tags: 
  - ananas
  - boczek
  - czarne-oliwki
  - czerwona-cebula
  - kukurydza
  - oregano
  - sos-bbq
  - szynka-parmenska
featuredImage: "pizza-bbq-barbecue.jpg"
---

Przez tyle lat czekałem, żeby odtworzyć smak tej pizzy i tego sosu. Okazało się, że to prostsze niż mi się wydawało. Kopę lat temu spróbowałem pewnej pizzy w pewnej pizzerii. Jej smak chodził za mną długo. W sumie to do dzisiaj. Zastanawiałem się jak do tej pizzy podejść, jak powtórzyć jej smak. Wydawało mi się, że jest nie do odtworzenia. Niby prosta sprawa. Tak ją pamiętam: ciasto na pizzę, dużo mięsa, cebula, dużo mozzarelli i sos barbeque. Był słodki, był pikantny, był gęsty - niebo w gębie.

## 1\. Lista składników

Aby przygotować pizzę potrzebujesz następujących składników:

- <a href="/przepis-na-ciasto-na-pizze/" title="Przepis na ciasto podstawowe">ciasto podstawowe (tu znajdziesz przepis)</a>
- sos bbq (barbecue)
- <a href="/jaki-ser-wybrac-do-pizzy/" title="Ser do pizzy">ser mozzarella (tu znajdziesz więcej na temat serów do pizzy)</a>
- szynka parmeńska
- kukurydza
- oliwki
- oregano
- cebula czerwona (opcjonalnie)
- boczek (opcjonalnie)
- ananas (opcjonalnie)

## 2\. Przygotowanie ciasta

- Jeśli chcesz zrobić pizzę na cienki cieście, <a href="/przepis-na-ciasto-na-pizze/" title="Przepis na ciasto podstawowe">przepis znajdziesz tu</a>. Z przepisu wyjdą Ci cztery cienkie lub trzy grubsze pizze o średnicy ok. 30 cm.
- Jeżeli chcesz upiec pizzę na grubszym cieście, podobną do tej z Pizza Hut, <a href="/jak-zrobic-ciasto-na-pizze-jak-w-pizza-hut/" title="Przepis na pizzę na grubym cieście">przepis znajdziesz tu</a>. Z przepisu wyjdą Ci dwie pizze o średnicy ok. 30 cm.

Z tego przepisu wyjdą Ci 4 cienkie pizze o średnicy 30 cm lub 3 grubsze również o takiej samej wielkości.

## 3\. Przygotowanie sosu

Korzystam z gotowego sosy barbecue, który można dostać w Lidlu. Jego skład jest dla mnie ok. Rozcieńczam go w proporcji 2:1, dwie miarki sosu i jedna miarka wody. Dzięki temu można go łatwo rozprowadzić po pizzy.

## 4\. Rozwałkowywanie ciasta

<a href="/jak-walkowac-ciasto-pizzy/" title="Rozwałkowywanie ciasta">Proces rozwałkowywania ciasta znajdziesz opisany tu.</a>

## 5\. Przygotowanie i nakładanie składników

- Nałóż sos barbecue. Najlepiej zrobisz to chochelką lub łyżką. Pamiętaj, aby zachować 1 cm odstęp bez sosu pomiędzy brzegiem ciasta a sosem. Dzięki temu nie ubrudzisz sobie rąk sosem, gdy będziesz chciał jeść rękoma.
- Połóż na sos kukurydzę, cebulę pokrojoną w pióra, szynkę parmeńską oraz opcjonalnie boczek, gdyby Ci brakowało mięsa oraz ananasa. Koniecznie użyj świeżego ananasa.
- Posyp pizzę serem mozzarella.
- Na koniec wrzuć jeszcze parę oliwek na wierzch i daj szczyptę oregano.

## 6\. Pieczenie

<a href="/jak-ustawic-piekarnik-pieczenia-pizzy/" title="Jak ustawić piekarnik do pieczenia pizzy">Potrzebne informacje na temat temperatury, czasu pieczenia i ustawieniach piekarnika znajdziesz tu.</a>

## I gotowe!

Jak Ci się udała pizza? Daj znać w komentarzach.
