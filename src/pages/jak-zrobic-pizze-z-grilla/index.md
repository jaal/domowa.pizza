---
title: Jak zrobić pizzę z grilla?
date: 2014-08-20T20:44:54.000Z
categories:
  - przepis-na-pizze
meta:
  title: Pizza z grilla - jak zrobić pizzę z grilla - przepis
  description: Sprawdź pewny przepis na pizzę z grilla i przyrządź sobie własną w
    30 minut. Naprawdę będziesz zaskoczony jest smakiem i aromatem.
featuredImage: pizza_z_grilla.jpg
---
Szukasz pomysłu na trochę inną pizzę lub masz już dosyć kiełbasy z grilla? Polecam Ci **pizzę przyrządzoną na grillu**. Pizza z grilla jest wyśmienita i wcale nie jest trudna w przygotowaniu. Szczególnie **łatwe gdy posiadasz jeden fajny gadżet**, który bardzo mocno ułatwia proces pieczenia pizzy, o którym napiszę później.

## 1. Dlaczego warto zrobić pizzę z grilla?

* Ciasto ma **zupełnie inny smak i konsystencję**. Pieczenie na grillu wyciąga więcej wilgoci z pizzy. Pizza jest zapiekana żarem od spodu i gorącym powietrzem od góry. Dzięki temu ciasto jest chrupiące od spodu i miękkie od góry. W piekarniku wilgoć gromadzi się  i przez to pizza jest mniej chrupiąca.
* **Grill potrafi osiągnąć wyższą temperaturę** niż piekarnik. Im wyższa temperatura, tym szybsza i lepsza pizza wychodzi. Piekarnik da maksymalnie 250 - 270 stopni Celsjusza, podczas gdy grill można rozkręcić spokojnie do ponad 300 stopni Celsjusza.
* **Zapach pizzy prosto z grilla jest niesamowity** i bardzo mocno przypomina zapach pizzy z pizzerii z piecem opalanym drewnem. Pewnie dlatego, że w obu przypadkach pizza ma doczynienia z dymem i drewnem (węgiel drzewny z grilla to też drewno:))
* Robi się ją **tak samo szybko**, jak pizzę w piekarniku. Oczywiście, zakładam, że grill już masz rozpalony. Jeśli nie, to dolicz jeszcze 30 minut na porządne rozgrzanie grilla.
* Jeżeli grillujesz mięso, taka lekka i **świeża pizza lub chlebek są to świetne dodatki**, zamiast tradycyjnych pieczonych ziemniaków czy chleba.

## 2. Jakie są wady pieczenia pizzy na grillu?

* **Szybciej zrobi się spód pizzy, może nie zapiec się góra.** Jeśli nie masz grilla z przykryciem i nie korzystasz z kamienia, pizza może szybko zrobić się od spodu, a od góry nie zapiec się z powodu niższej temperatury. Proponuję dwa rozwiązania:

  * zaplanuj lżejszą pizzę, z mniejszą ilością rzeczy na górze
  * przygotuj (przegrilluj) wcześniej to co ma być na górze pizzy
  * korzystaj z kamienia do pizzy i przykrycia
* **Ciężko jest ustawić temperaturę**:-) Rozpalisz grilla i ciężko stwierdzić na oko jaka jest temperatura. Mnie się udaje określić dwa zakresy temperatur: "za zimno" i "w sam raz".
* Z powodu trudności z ustawieniem temperatury, **trzeba ciągle uważać na czas pieczenia**, ponieważ łatwo pizzę przypalić.

## 3. Przygotowanie pizzy z grilla

W ramach testów w robieniu pizzy na grill przygotowałem dwa rodzaje ciasta: **klasyczną Margheritę oraz chlebek czosnkowy z serem i bez sera**. Nie chciałem, aby to pizza zdominowała grillowanie i mięso, które było przygotowane;-)

### 3.1 Przepis na pizzę Margharita

<a title="Przepis na pizzę Margharita" href="/przepis-na-pizze-margharita/">Przepis na pizzę Margharita</a> już opublikowałem. W wydaniu grillowym niczym się nie różni od tego piekarnikowego:-)

### 3.2 Przepis na chlebek czosnkowy

Chlebek czosnkowy jest prosty w wykonaniu. Ciasto jest identyczne jak te na pizzę. Dodatkowo **przygotuj <a title="Poznaj 8 prostych dodatków, które zmienią oblicze Twojej domowej pizzy" href="/poznaj-8-prostych-dodatkow-ktore-zmienia-oblicze-twojej-domowej-pizzy/">sos czosnkowy</a>**. Jak to zrobić?

1. Dzień wcześniej wyciśnij **2-3 ząbki czosnku do pojemnika w którym znajduje się 1/2 szklanki oliwy**. Zamknij pojemnik i włóż do lodówki. Na drugi dzień oliwa idealnie przejdzie zapachem czosnku.
2. Po rozłożeniu ciasta **smarujesz obficie pizzę oliwą z czosnkiem** za pomocą łyżki. Pamiętaj, aby po **nakłuwać** wcześniej ciasto widelcem, aby nie porobiły się brzydkie bąble.
3. Na koniec przed położeniem chlebka do pieczenia, **posyp go z wierzchu suszonym oregano**. Dzięki temu podczas pieczenia wydobędzie się aromat godny włoskiej pizzerii!
4. W ramach eksperymentów ze smakiem chlebka, możesz do oliwy z czosnkiem dodać np. rozmaryn albo tymianek lub na koniec posypać solą gruboziarnistą.

## 4. Pieczenie pizzy z grilla

Pizzę na grillu możesz piec na kilka sposobów, w zależności od tego, czym aktualnie dysponujesz i masz pod ręką.

### 4.1 Specjalna blacha do pizzy

Do pieczenia pizzy na grillu wykorzystałem specjalny gadżet, który polecam. Jest to taka **okrągła forma (blacha) do pizzy o średnicy 30 cm, która na spodzie ma otwory wielkości monety 50 gr**. Ciasto nie przywiera do formy. Przez te otwory dochodzi do pizzy ciepło. Do tej formy jest doczepiona rączka, dzięki której łatwo można nakładać i ściągać pizzę z grilla.

<a href="/zestaw-pizza-na-grillu" target="_blank">Cena takiego zestawu do pizzy z grilla nie jest zbyt wygórowana. Mnie udało się taki zestaw kupić za ok. 70 zł z wysyłką.</a>

### 4.2 Kamień do pizzy

Możesz również wykorzystać <a title="Kamień do pizzy" href="/kamien-do-pizzy/"><strong>kamień do pieczenia pizzy</strong></a>, o ile producent kamienia przewidział grilla. Jeżeli tak, kładziesz kamień do pieczenia na kratkę grilla. Po okołu 20 minutach kamień powinien być na tyle dobrze rozgrzany, żeby położyć na nim pizzę. Jeśli masz więcej czasu na rozgrzanie kamienia, to nawet lepiej.

Proponuję przygotować pizzę na boku, a następnie zsunąc ją na gorący kamień. W innym przypadku ryzykujesz mniejsze lub większe oparzenia nakładając bezpośrednio ciasto, sos i składniki na rozgrzany kamień. Doskonale sprawdza się <a title="Łopatka do pizzy" href="/lopatka-pizzy/">drewniana łopatka do pizzy</a>.

Kamień do pizzy jest trochę droższy, ale można go dostać za ok. 120 zł z wysyłką. <a title="Kamień do pizzy Kuchenprofi" href="/kamien-kuchenprofi-ceneo" target="_blank">Osobiście korzystam z kamienia Kuchenprofi, który można użyć również na grillu.</a>

### 4.3 Folia aluminiowa

Jeśli nie posiadasz zestawu do pizzy z grilla lub kamienia do pizzy, polecam **zwykła folię aluminiową**. Folię rozkładasz na kratce grilla, a następnie na nią kładziesz rozwałkowane ciasto.

Aby łatwiej się rozkładało ciasto na folii, możesz po rozwałkowaniu nawinąć je na wałek i rozwinąć wprost na folię.

### 4.4 Po prostu na kratce

Najprostszym i najtańszym rozwiązaniem jest po prostu położenie pizzy wprost na kratkę grilla. Wtedy polecam krótsze pieczenie, ale z dwóch stron. Jak to zrobić?

1. Połóż ciasto na kratce i upiecz spód, aż  się trochę zarumieni
2. Obróć ciasto na drugą stronę,
3. Połóż sos oraz składniki,
4. Upiecz.

Dzięki temu są mniejsze szanse, że przypalisz pizzę. Jeśli nie masz przykrywanego grilla, możesz wcześniej podgrillować składniki, które chcesz położyć, szczególnie warzywa.

Dla ułatwienia sobie życia, możesz nawinąć na wałek rozwałkowane ciasto i rozwinąć je bezpośrednio na kratkę, tak jak w przypadku pieczenia na folii aluminiowej.

### 4.5 Patelnia żeliwna

Pizzę możesz zrobić na żeliwnej patelni położonej na kratce na grillu.

1. Rozgrzej porządnie patelnię
2. Połóż ciasta na patelnię
3. Dodaj sos oraz składniki

Jeśli nie masz przykrywanego grilla, podgrilluj jeśli możesz składniki, które chcesz na pizzy, szczególnie warzywa.

Pamiętaj o dwóch rzeczach:

* Patelnia żeliwna jest ciężka, a kratki w grillach bywają naprawdę liche. Dlatego sprawdź na zimnym grillu czy kratka wytrzyma patelnię:-)
* Przydatne, aby patelnia miała również odczepianą, żeliwną lub metalową rączkę. Drewniana może po prostu się spalić. Minusem żeliwnej rączki jest to, że nagrzewa się jak diabli. Dlatego pamiętaj o rękawicy przy chwytaniu.

<a title="Patelnie żeliwne na Ceneo" href="/patelnia-zeliwna" target="_blank">Patelnie żeliwne na Ceneo.</a>

### 4.6 Piecznie

* Pizzę piecze się ok. 5 minut na dobrze rozgrzanym grillu.
* Ważne jest, aby żar nie był zbyt blisko pizzy, wtedy pizza spali się od dołu. Jeżeli masz regulowaną wysokość, warto spróbować umieścić pizzę trochę wyżej.
* Jeśli masz duży grill i zamykany grill, możesz zrobić to tak, że w jednej części paleniska pali się węgiel, a nad drugą częścią paleniska jest pizza. Dzięki temu żar nie jest bezpośrednio pod pizzą i trudniej pizzę przypalić.
* Najlepiej sprawdza się grilowanie pod zamknięciem. Dzięki temu gorące powietrze cyrkuluje i zapieka pizzę od góry.

## 5. Pomocne akcesoria

* <a href="/zestaw-pizza-na-grillu" target="_blank" rel="nofollow">Zestaw do pizzy na grillu</a>
* <a href="/kamien-kuchenprofi-ceneo" target="_blank" rel="nofollow">Kamień do pizzy Kuchenprofi</a>
* <a href="/lopatka-do-pizzy-ceneo" target="_blank" rel="nofollow">Drewniana łopatka do pizzy Kuchenprofi</a>
* <a href="/patelnia-zeliwna" target="_blank">Patelnie żeliwne</a>