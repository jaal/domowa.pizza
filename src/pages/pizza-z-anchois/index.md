---
title: "Pizza z anchois"
date: "2014-12-28T19:21:29.000Z"
categories: 
  - "przepis-na-pizze"
tags: 
  - "anchois"
  - "oliwki"
  - "oregano"
  - "sos-pomidorowy"
featuredImage: "./images/DSC_0147-e1420139961287.jpg"
---

Dzisiaj załączam przepis na wyjątkowo oszczędną pod względem składników pizzę, a wyjątkowo bogatą pod względem smaku pizzę. Połączenie sosu pomidorowego ze słonymi filetami anchois jest świetne. Łatwo się robi, łatwo się je, dobrze smakuje:-)

Będziesz potrzebować:

1. ciasto na pizzę
2. sos pomidorowy
3. filety anchois
4. oregano
5. oliwki
6. świeżo zmielony pieprz

## 1\. Przygotowanie ciasta na pizzę

Polecam <a title="Przepis na ciasto na pizzę" href="/przepis-na-ciasto-na-pizze/">mój sprawdzony przepis na ciasto</a>. Z podanych proporcji wyjdą Ci ok. 4 ciasta na pizzę. Dowiesz się wszystkiego - od mąki zaczynając, na zagniataniu kończąc.

## 2\. Przygotowanie sosu pomidorowego

<a title="Sos pomidorowy" href="/sos-pomidorowy/">Wykorzystaj mój przepis na sos pomidorowy</a>, który zrobisz w kilka minut - żadnego gotowania. Będziesz potrzebować pomidorów z puszki, bazylii, oliwy, soli, cukru, pieprzu oraz oregano lub ziół prowansalskich. Cały przepis krok po kroku wraz ze zdjęciami znajdziesz tu.

## 3\. Rozwałkowanie ciasta

<a title="Jak wałkować ciasto do pizzy?" href="/jak-walkowac-ciasto-pizzy/">Szczegółowo opisałem cały proces wałkowania ciasta tu</a>. Generalnie:

1. zadbaj o to, aby ciasto nabrało temperatury pokojowej, wyciągając je wcześniej z lodówki.
2. rozłóż matę do wałkowania lub stolnicę
3. wysyp mąkę i dokładnie obtocz w niej kulkę ciasta
4. rozpłaszcz ciasto ręką i wałkuj ruchami góra-dół
5. jak ciasto zacznie przypominać owal, przekręć w prawo o 90 stopni i kontynuuj wałkowanie
6. uzyskanie ciasta o wielkości koła może Ci zająć chwilę i kilka obrotów ciasta, aby owal zmienił się w koło
7. rozwałkowane ciasto przełóż na blachę (jeśli pieczesz na blasze) lub łopatkę (jeśli planujesz piec na kamieniu)

## 4\. Nakładanie składników

Cały sekret pizzy z anchois polega na dobrej jakości składnikach, a nie na ilości. Jak widzisz, na pizzę położysz dosłownie 3 składniki i 2 przyprawy. Najpierw nałóż sos pomidorowy łyżką lub chochelką i rozsmaruj równomiernie po całym cieście za wyjątkiem 1 cm pasku od brzegu pizzy. Dzięki temu będziesz mógł chwycić pizzę w rękę.

Teraz przyszedł czas na filety anchois. W zależności od Twoje tolerancji dla słonego smaku, połóż od czterech do ośmiu filecików. Ujmując rzecz obrazowo, połóż anchois na godzinie 12, 3, 6 i 9, jeśli dajesz cztery filety. Gdy będzie to osiem sztuk, połóż pozostałe cztery pomiędzy nimi.

Na wierz rzuć osiem czarnych oliwek i całość posyp oregano.

## 5\. Pieczenie

Całość starałem się ubrać sensownie w punkty w tym artykule o pieczeniu pizzy. Podsumowując w paru zdaniach,

1. Piekarnik powinien być ustawiony na maksymalną możliwą temperaturę oraz na grzanie góra-dół, termoobieg lub termoobieg z grillem.
2. Piekarnik solidnie się nagrzeje przez minimum pół godziny. Jest to szczególnie ważne gdy korzystasz z kamienia do pizzy, które musi być porządnie rozgrzany.
3. Włóż pizzę i ustaw minutnik na 4-5 minut.
4. Doglądaj co minutę aby nie przypalić.

## I gotowe!

Masz prostą, lekką, a zarazem wyrazistą pizzę.

Po wyjęciu pizzy z piekarnika popierz całość świeżo zmielonym pieprzem i jeśli chcesz zetrzyj na wierzch odrobinę parmezanu.

Oceń proszę przepis. Liczę na Twój szczery głos i komentarz. To pomoże mi ulepszać przepisy:-)
