---
title: "W czym piec chleb?"
date: "2020-04-08T21:56:00.000Z"
categories: 
  - "inne"
tags: 
  - "chleb"
---

Pytanie które często się powtarza - _"w czym piec chleb?"._ Jest kilka sposobów na upieczenie chleba.

Mój przepis na domowy chleb przygotowałem pod garnek żeliwny. Jest ku temu kilka powodów:

1. Garnek żeliwny świetnie magazynuje ciepło i oddaje je chlebowi.
2. Pieczenie w garnku powoduje, że chleb ma chrupiącą skórkę i jest miękki w środku.
3. Garnek żeliwny jest w praktyce niezniszczalny i można go kupić na wiele lat.
4. Garnek żeliwny jest praktycznie bezobsługowy. Raz na jakiś czas wytrzepują z niego mąkę i to wszystko.
5. To stosunkowo niewielki wydatek w porównaniu do korzyści. Koszt najprostszego garnka to ok. 80 zł.

Dlatego tak gorąco (sic!) polecam garnek żeliwny.

### Co zrobić gdy nie ma pod ręką garnka żeliwnego?

Są dwa sprawdzone przeze mnie zamienniki.

### Naczynie żaroodporne

Naczynia mają zwykle kształt prostokątny lub okrągły - czyli idealne do pieczenia chleba.

#### Wady naczynia żaroodpornego

- Latwo pęka. Wystarczy rozgrzane naczynie położyć na czymś chłodnym, np. na stalowy fragment zlewozmywaka i pęka.
- Czasami naczynia są tak zaprojektowane, że ciężko jest je chwycić. Mają krótkie uchwyty. W dodatku szkło bywa śliskie.

#### Zalety naczynia żaroodpornego

- Jest popularne. Odkąd pamiętam, u mnie w domu i w rodzinnym domu zawsze takie naczynie było.
- Jest niedrogie. Ceny naczyń zaczynają się od 40 zł.
- Jest uniwersalne. Można wykorzystać je ogólnie w kuchnii, nie tylko do pieczenia chleba. W dodatku, jednego dnia można piec, drugiego gotować i tak na zmianę.

### Keksówka

To było moje naczynie pierwszego wyboru przez wiele lat domowych wypieków.

#### Wady

- Chleb ma zdecydowanie inną jakość niż z garnka żeliwnego. Jest trochę bardziej wyschnięty, a skrórka jest bardziej wilgotna. To nie jest tak, że to zły chleb jest. Raczej inny.
- Chleb lubi przewierać do keksówki, szczególnie w wariancie pieczenia “na leniuszka”, o którym poniżej.

#### Zalety

- Jest w (prawie) każdym domu. A jeśli nie ma, to ceny keksówek zaczynają się od kilku złotych.
- Można zrobić chleb na leniuszka. Dzięki keksówce mogę wstawić chleb wieczorem i wyciągnąć rano, bez przekładania między naczyniem a garnkiem.

## Jak upiec chleb w naczyniu żaroodpornym?

1. Wstaw do piekarnika naczynie żaroodporne.
2. Solidnie je nagrzej przez 30-60 minut w piekarniku ustawionym na 250 stopni Celsjusza na termoobieg lub termoobieg z grillem.
3. Wyciągnij naczynie z piekarnika i włóż do niego chleb, tak jak to opisuję w mojej książce, a następnie włóż z powrotem do piekarnika.
4. Piecz przez 30-35 minut pod przykryciem, a następnie 5-10 minut bez przykrycia.
5. Gdy piekarnik skończy piec, wyciągnij chleb i przełóż go na drewnianą deskę.
6. Chleb jest gotowy do krojenia w kilka minut po wyciągnięciu z piekarnika.

## Jak upiec chleb w keksówce?

### Sposób 1 – na leniuszka

Nazywam ten sposób "na leniusza, ponieważ wstawić chleb wieczorem i wyciągnąć rano, bez przekładania między naczyniem a garnkiem.

1. Po zarobieniu ciasta <a href="/chleb">zgodnie z moim przepisem z książki</a> przełóż go wysmarowanej tłuszczem keksówki i zostaw do wyrastania na minimum 9 godzin w piekarniku.
2. Ustaw piekarnik, aby włączył się po minimum 9 godzinach, pracował przez 45 minut w temperaturze 200 stopni i termoobiegu, a następnie się wyłączył.
3. Wyciągnij gotowy chleb z piekarnika.

### Sposób 2

1.Po zarobieniu ciasta <a href="/chleb">zgodnie z moim przepisem z książki</a>, zostaw go w misce do wyrastania na minimum 9 godzin. 2. Przełóż ciasto do foremki / keksówki. 3. Włóż do zimnego piekarnika i piecz przez ok. 45 minut w temperaturze 200 stopni. 4. Wyciągnij gotowy chleb z piekarnika
