---
title: "Jak zrobić na obiad w środku tygodnia pizzę w 20 minut?"
date: "2014-08-21T20:51:34.000Z"
categories: 
  - przepis-na-pizze
meta: 
    title: "Jak w 20 minut zrobić na obiad pizzę w środku tygodnia?"
    description: "Szukasz przepisu na szybką pizzę? Sprawdź przepis na szybką pizzę w 20 minut, czym zaskoczysz najbliższych. Zrobisz pizzę na obiad w środku tygodnia."
---

Na początku moje doświadczenia z pizzą były dość … intensywne:-) Ciasto wyrabiałem 30 minut i nadal było twarde. Maką i sos pomidorowy były dosłownie wszędzie! Zlew po takim obiedzie z pizzą był zwykle zawalony brudnymi naczyniami. Generalnie człowiek się narobił przed, w trakcie i po zjedzieniu pizzy.

Na szczęście to się zmieniło. Teraz przygotowanie pizzy zajmuje mi nawet tylko 20 minut i mogę ją robić praktycznie każdego dnia po powrocie z pracy na obiad. Co najważniejsze, nie jest to tak czasochłonne, jak się wydaje.

Jak zrobić na obiad w środku tygodnia pizzę? Poznaj przepis na szybką pizzę!

Oczywiście nie robię codziennie pizzy na obiad:-) Urozmaicamy nasze posiłki. Ale sprawdziliśmy, że możemy zrobić bez problemu pizzę na obiad w tygodniu, gdy czasu jest trochę mniej niż sobotę czy niedzielę. Ty również! Oto dokładny przepis jak.

## Zamroź ciasto

Przy okazji pieczenia pizzy, przygotuj więcej ciasta. Zamiast przygotowywać ciasto na 4 pizze, przygotuj na 8 pizz. Pracy jest tylko odrobinę więcej, ale to się opłaca. Następnie pozostałe dodatkowe ciasto podziel na kulki i zapakuj w woreczki śniadniowe i włóż do zamrażaki. Jedna kulka = jeden woreczek. Nie przejmuj się, pizzy nic się nie stanie.

To Ci zajmie jakieś 2 minut.

## Zamroź sos

Podobnie zrób z sosem pomidorowym. Przy okazji pieczenia pizzy, zamiast 2 puszek, jak w przepisie, wykorzystaj 4 puszki. Tyle ile zostanie, zamroź. Jeśli masz dużo sosu, podziel go na mniejsze naczynia. Dzięki temu możesz rozmrozić tylko część zamiast całości.

To Ci zajmie jakieś 2 minuty.

## Dzień wcześniej rozmroź ciasto i sos

Jeśli planujesz zrobić pizzę np. w środę, we wtorek wieczór wyciągnij ciasto i sos z zamrażarnika i włóż do lodówki celem rozmrożenia. Takie rozwiązanie daje 2 korzyści. Po pierwsze, oddajesz lodówce zimno z zamrażarnika, a zużyjesz mniej prądu. Po drugie, takie rozmrażanie w lodówce powoduje, że ciasto i sosy się nie zepsują, co mogłoby się zdarzyć, gdybyś rozmrażał na tzw. "świeżym powietrzu".

To Ci zajmie jakąś 1 minutę.

Oczywiście, gdybyś zapomniał wieczorem, wyciągnij z zamrażarki rano przed pracą. Jeśli nie uda Ci się pamiętać rano, pozostaje opcja rozmrażania w mikrofali. Nie polecam tej opcji, ponieważ zdarza się, że podczas rozmrażania cierpi na tym ciasto i robi się wyschnięte z zewnątrz i wyrośnięte w środku. Trzeba generalnie uważać.

Ok, czyli mamy już dwa ważne składniki Twojej pizzy, którą zrobisz na obiad w środku tygodnia.

## Przygotowujesz ciasto i sos

Scenariusz jest prosty, przychodzisz z pracy i włączasz piekarnik na maksymalną temperaturę. Rozwałkowujesz rozmrożone ciasto i nakładasz sos pomidorowy.

To Ci zajmie jakieś 5 minut.

## Nakładasz składniki

W zależności od tego co masz w lodówce, na pizzę możesz położyć: kiełbasę, pieczarki, paprykę, cebula, kukurydzę, cukinię, szynkę, ser, oliwki.

To Ci zajmie jakieś 3 minuty.

Generalnie, pewne źródła mówią, że kilkaset lat temu pizza były daniem ludzi biednych, którzy nakładali na ten kawałek ciasta co mieli. Zrób podobnie - ograniczeń brak:-) Limitem jest Twoja wyobraźnia.

## Pieczesz

Wkładasz przygotowaną pizzę do rozgrzanego piekarnika na ok. 5 minut. Wyciągasz pizzę.

Gotowe! Masz na obiad pizzę w środku tygodnia w mniej niż 20 minut.
