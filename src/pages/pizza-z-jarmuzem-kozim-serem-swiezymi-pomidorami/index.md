---
title: Pizza z jarmużem, kozim serem i świeżymi pomidorami
date: 2015-01-24T05:59:08.000Z
categories: 
  - pizza-weganska
  - pizza-wegetarianska
  - przepis-na-pizze
tags: 
  - jarmuz
  - oliwki
  - oregano
  - pomidor
  - ser-kozi
  - sos-pomidorowy
featuredImage: pizza-z-jarmuzem-pomidorami-kozim-serem.jpg
---

Lekka, delikatna, wiosenna - te słowa najlepiej opisują pizzę z jarmużem, kozim serem i świeżymi pomidorami. Wszystkie składniki dostaniesz w najbliższym markecie - nawet jarmuż, a wykonanie jest bardzo proste.

Szczerze? To jeszcze w połowie 2014 roku nie wiedziałem, że jest takie warzywo jak jarmuż, a dzisiaj jestem wielkim fanem. Zaczęło się od tego, że koleżanka opowiedziała mi plotkę prosto z Pudelka, że hollywoodzkie gwiazdy po tym jak picie wody z kokosa przestało być trendy czy jazzy, przerzuciły się na smoothie z jarmużu. Ile w tym prawdy? Nie wiem, ale chciałem spróbować smaku tego warzywa, niezależnie od tego co o nim myślą celebryci;-)

Generalnie jarmuż stał się tak popularny, że bez problemu znajdziesz go w Biedronce, Lidlu czy na targowisku. Ser kozi również znajdziesz na półce sklepowej i to w całkiem przyzwoitej cenie, ok. 37 - 38 zł za kilogram. Będziesz potrzebować następujących składników:

- ciasto (tu znajdziesz <a title="Przepis na ciasto na pizzę" href="/przepis-na-ciasto-na-pizze/">przepis na domowe ciasto na pizzę</a>)
- sos pomidorowy (<a title="Sos pomidorowy" href="/sos-pomidorowy/">więcej na temat sosu pomidorowego do pizzy</a>)
- <a title="Jaki ser wybrać do pizzy?" href="/jaki-ser-wybrac-do-pizzy/">ser kozi</a>
- jarmuż
- oliwki
- oregano
- pomidory

## 1\. Przygotowanie ciasta

Krok po kroku <a title="Przepis na ciasto na pizzę" href="/przepis-na-ciasto-na-pizze/">cały proces przygotowania ciasta na pizzę znajdziesz tu</a>. To mój sprawdzony przepis, które testowałem kilkaset razy (dokładnie więcej niż 300 razy, a mniej niż 500 razy). To pewniak na lekkie, cienkie i chrupiące ciasto na pizzę. Generalnie z tego przepis wyjdą Ci 4 cienkie ciasta o średnicy ok. 30 cm lub 3 trochę grubsze o podobnej wielkości.

## 2\. Przygotowanie sosu pomidorowego

Sos pomidorowy zrobisz w dosłownie 3 minuty i bez gotowania. Wychodzi pyszny i świeży. <a title="Sos pomidorowy" href="/sos-pomidorowy/">Oto gotowy przepis</a>.

## 3\. Rozwałkowywanie ciasta

To osobny proces, na który przeznaczyłem osobny artykuł. <a title="Jak wałkować ciasto do pizzy?" href="/jak-walkowac-ciasto-pizzy/">Szczegółowo jest to opisane</a>. W skrócie,

- wyciągnij ciasto z lodówki odpowiednio wcześniej, aby nabrało temperatury pokojowej. Dzięki temu będziesz mógł je łatwiej rozwałkować i w trakcie pieczenia nie zrobią się bąble.
- przygotuj miejsce w którym będziesz wałkować ciasto - może być to stolnica, mata lub blat do wałkowania. Podsyp mąką. Obtocz kulkę ciasta w mące
- rozpłaszcz ciasto ręką. Wałkuj wałkiem góra-dół. Uzyskasz kształt owalu. Przekręć ciasto o 90 stopni w prawo i dalej wałkuj góra-dół, aż do uzyskania okrągłego kształtu ciasta.
- ciasto jest już gotowe do pieczenia. Przełóż je na blachę lub jeśli pieczesz na kamieniu, na podsypaną mąką łopatkę.

Więcej na temat przekładania pizzy z łopatki na kamień i z kamienia na łopatkę znajdziesz tu.

## 4\. Przygotowanie i nakładanie składników

Pomidory pokrój w „ósemki“. Robisz to tak, że wydrążasz szczypułkę nożem, a następnie kroisz pomidora na pół, później te połówki znów na pół i znów na pół, aż uzyskasz „ósemki“.

Jarmuż umyj pod bieżącą chłodną wodą i osusz ręcznikiem lub w wirówce. Generalnie nie trzeba ich zwykle kroić na mniejsze kawałki.

Zacznij od sosu pomidorowego. Nałóż na ciasto sos chochlą lub łyżką. Następnie rozsmaruj sos po całej powierzchni pizzy łyżką. Zachowaj 1 cm bez sosu pomiędzy brzegiem ciasta a sosem. Dzięki temu po upieczeniu będziesz mógł bez problemu wziąć pizzę w rękę.

Następnie połóż na sosie kawałki pomidorów i jamruż. Całość posyp serem kozim lub jeśli masz ser kozi w plastrach, przykryj je plastrami lub porwij plastry i daj na wierzch.

Na górę rzuć szczyptę oregano. I gotowe!

## 5\. Pieczenie

<a title="Pieczenie pizzy" href="/pieczenie-pizzy/">Proces pieczenie ze wszystkim szczegółami opisałem tu</a>. Dowiesz się więcej na temat temperatury i czasu pieczenia oraz o ustawieniach piekarnika. Podsumowując,

- bardzo dobrzej rozgrzej piekarnik do maksymalnej możliwej temperatury
- piekarnik może być ustawiony na grzanie góra-dół, termoobieg lub termoobieg z grillem
- nagrzanie może Ci zająć nawet pół godziny czy godzinę, jest to szczególnie ważne gdy korzystasz z kamienia
- włóż pizzę do piekarnika na 4-5 minut
- co minutę patrz czy z pizzą jest wszystko ok

## I gotowe!

Daj znać jak Ci poszło i jak smakowało! Co według Ciebie nadaje się do poprawnienia w przepisie?

Inspirację do tej pizzy znalazłem tu: http://www.eatgood4life.com/kale-goat-cheese-pizza/
